\section{Raka mottagare}
\textbf{HAREC a.\ref{HAREC.a.4.1.2}\label{myHAREC.a.4.1.2}}
\index{rak mottagare}
\index{mottagare!rak}

\subsection{Mottagare med kristalldetektor}
\index{kristalldetektor}
\index{mottagare!kristall}

\begin{figure}
  \includegraphics[width=\textwidth]{images/cropped_pdfs/bild_2_4-01.pdf}
  \caption{Detektormottagare}
  \label{fig:bildII4-1}
\end{figure}

Detektormottagaren består av ett mycket litet antal komponenter.
Princip och arbetssätt framgår av bild \ref{fig:bildII4-1}.
Samma princip används även i mer komplicerade mottagare, mätinstrument etc.
Antennkretsen består av antenn, jordtag och däremellan en induktor
(kopplingsspole), som överför energin från antennen till en svängningskrets.
Svängningskretsen används för att välja ut (selektera)
en bärvåg med önskad frekvens.
Bärvågen kan naturligtvis inte höras, men av kurvformen på bilden framgår
att bärvågen är amplitudmodulerad med en LF-signal.

För att återvinna LF-signalen utför man en s.k. demodulering med hjälp
av dioden.
Dioden klipper bort antingen de positiva eller negativa halvvågorna i den
mottagna signalen, beroende på hur dioden är vänd, polariserad.
Kondensatorn, som är kopplad parallellt över hörtelefonen, glättar de
högfrekventa spänningstopparna till ett amplitudmedelvärde (jämför med
entaktsblandare i Kapitel \ref{detektorer}).
Detta spänningsvärde varierar på ett sätt, som motsvarar den modulerande
spänning i sändaren som kommer av tal, musik etc.
Vi har nu demodulerat bärvågen, återställt LF-signalen och kan höra den i
mottagaren.

\begin{wrapfigure}{R}{0.5\textwidth}
  \includegraphics[width=0.5\textwidth]{images/cropped_pdfs/bild_2_4-02.pdf}
  \caption{Selektion i detektormottagare}
  \label{fig:bildII4-2}
\end{wrapfigure}

Signalspänningen över svängningskretsen är störst när dess
resonansfrekvens och antennströmmens frekvens är lika.

Överst i bild \ref{fig:bildII4-2} ser man att mottagaren är inställd på
samma frekvens som sändare 2.
Även sändare 3 hörs eftersom bandbredden i svängningskretsen är stor.
Nederst i bilden är svängningskretsen inställd på sändare 3, men man hör
också sändare 2 och 4.

Bandbredden i svängningskretsen blir mindre ju mindre den belastas,
d.v.s dämpas.
I bild \ref{fig:bildII4-1} består belastningen av antennen (via
kopplingsspolen), hörtelefonen och avkopplingskondensatorn (via dioden).

Mindre belastning kan åstadkommas på två sätt; dels med ''lösare''
koppling mellan antennkrets och svängningskrets och dels med bättre
impedansanpassning mellan svängningskrets och diod. Båda sätten
tillämpas i bild \ref{fig:bildII4-3}. Hur selektionen då förbättras visas i
bild \ref{fig:bildII4-4}, vilket ska jämföras med bild \ref{fig:bildII4-2}.

\begin{figure}
  \includegraphics[width=\textwidth]{images/cropped_pdfs/bild_2_4-03.pdf}
  \caption{Detektormottagare med LF-förstärkare}
  \label{fig:bildII4-3}

  \includegraphics[width=\textwidth]{images/cropped_pdfs/bild_2_4-05.pdf}
  \caption{Förbättrade HF-egenskaper i detektormottagare}
  \label{fig:bildII4-5}
\end{figure}

\subsection{Detektormottagare med förstärkare}

Om man vill höra sändningarna över högtalare, behövs högre effekt än
vad som kan fångas upp genom antennen.
För ändamålet används en LF-förstärkare, som drivs av en annan energikälla,
t.ex. ett batteri.
LF-förstärkaren kan även minska belastningen på svängningskretsen.

I bild \ref{fig:bildII4-3} har ett LF-lågpassfilter satts in efter
HF-avkopplingskondensatorn.
Det dämpar LF-signaler med högre frekvens än vad som behövs för god mottagning.

\subsubsection{Mottagare med bättre HF-egenskaper}

Ett sätt att minska bandbredden i en detektormottagare är att koppla
flera svängningskretsar med samma frekvens efter varandra, så som illustreras
i bild \ref{fig:bildII4-5}.
Den större dämpningen av fler kretsar kan kompenseras med en HF-förstärkare.

Sådana mottagare används för speciella ändamål, t.ex. för övervakning
av en enda frekvens.
Då är svängningskretsarna fast avstämda.
Kanske utnyttjas till och med en kvartskristall som filter för den speciella
frekvensen.
Se bild \ref{fig:bildII4-6} om hög selektion.

\begin{wrapfigure}{R}{0.5\textwidth}
  \includegraphics[width=0.5\textwidth]{images/cropped_pdfs/bild_2_4-04.pdf}
  \caption{Förbättrad selektion}
  \label{fig:bildII4-4}

  \includegraphics[width=0.5\textwidth]{images/cropped_pdfs/bild_2_4-06.pdf}
  \caption{Hög HF-selektion}
  \label{fig:bildII4-6}

  \includegraphics[width=0.5\textwidth]{images/cropped_pdfs/bild_2_4-07.pdf}
  \caption{CW i detektormottagare}
  \label{fig:bildII4-7}
\end{wrapfigure}

\subsection{Detektormottagare och sändningsslag}

I huvudsak fungerar detektormottagaren endast vid amplitudmodulering.
Det innebär sändningsslagen A3E och A2A, d.v.s. amplitudmodulerad telefoni
resp. tonmodulerad telegrafi, båda med full bärvåg.

Däremot fungerar detektormottagaren inte vid A1A, d.v.s. telegrafi med
endast bärvåg.
En omodulerad bärvåg alstrar nämligen endast en likström i en
detektormottagare.
Vid nyckling hörs då endast knäppningar i hörtelefonen vid början och
slutet av teckendelarna, så som illustreras i bild \ref{fig:bildII4-7}.

Detektormottagaren fungerar inte heller vid J3E, d.v.s. SSB och övriga
sändningsslag med undertryckt bärvåg.
Ljud såsom tal förvrängs nämligen kraftigt i en J3E-signal eftersom
bärvågskomponenten saknas.

I båda ovannämnda fall kan talet återställas med tillsats av en bärvåg.
Slutligen kan sändningsslag som innebär frekvens- och fasmodulering i
princip inte demoduleras med detektormottagare.

\subsection{Mottagare med direkt frekvensblandning}
\textbf{HAREC a.\ref{HAREC.a.4.2.2}\label{myHAREC.a.4.2.2},
a.\ref{HAREC.a.4.3.2}\label{myHAREC.a.4.3.2},
a.\ref{HAREC.a.4.3.3}\label{myHAREC.a.4.3.3},
a.\ref{HAREC.a.4.3.6}\label{myHAREC.a.4.3.6},
a.\ref{HAREC.a.4.3.7}\label{myHAREC.a.4.3.7}
}
\index{frekvensblandning}
\index{mottagare!direkt frekvensblandare}
\index{svävningston}
\index{BFO}
\index{Beat Frequency Oscillator (BFO)}
\index{A1A}
\index{J3E}

\begin{figure}
  \includegraphics[width=\textwidth]{images/cropped_pdfs/bild_2_4-08.pdf}
  \caption{Mottagare med direkt frekvensblandning}
  \label{fig:bildII4-8}
\end{figure}

För att demodulera \emph{A1A} och \emph{J3E} i en rak mottagare --
detektormottagare måste den kompletteras med en oscillator som alstrar en
intern bärvåg.
Denna blandas med den mottagna signalen.
Det uppstår då en \emph{svävningston} (eng. \emph{beat frequency}).
Därav namnet \emph{Beat Frequency Oscillator (BFO)}.

Förfarandet har givit mottagartypen sitt namn -- direktblandad mottagare.

Ett sätt att komplettera den raka mottagaren med BFO framgår av bild
\ref{fig:bildII4-8}.
När BFO kopplas till och ställs in på en frekvens tillräckligt
nära mottagningsfrekvensen så uppstår en hörbar ton.

Demodulatordioden tillförs alltså två HF-signaler, dels den från
antennen och dels den från BFO.
Dessa båda signaler blandas i dioden och skillnadsfrekvensen är den hörbara
tonen.
Övriga blandningsprodukter dämpas av ett lågpassfilter.

\begin{figure}
  \includegraphics[width=\textwidth]{images/cropped_pdfs/bild_2_4-09.pdf}
  \caption{Demodulering i mottagare med direkt frekvensomvandling -- CW-signaler}
  \label{fig:bildII4-9}
\end{figure}

\begin{figure}
  \includegraphics[width=\textwidth]{images/cropped_pdfs/bild_2_4-10.pdf}
  \caption{Demodulering i mottagare med direkt frekvensomvandling -- SSB-signaler}
  \label{fig:bildII4-10}
\end{figure}

\subsubsection{Mottagning av telegrafi (CW)}
\textbf{HAREC a.\ref{HAREC.a.4.2.1}\label{myHAREC.a.4.2.1}}
\index{CW}
\index{telegrafi}
\index{mottagare!CW}

Bild \ref{fig:bildII4-9} illustrerar blandning av CW-signal och BFO-signal
för ett antal fall.

Då BFO (VFO) är inställd på frekvensen \(f_2\) = 1831~kHz och den
mottagna signalen \(f_1\) har frekvensen 1830~kHz så hörs en
svävningston med frekvensen 1000~Hz.
Samma resultat fås om BFO ställs in på frekvensen \(f_2\) = 1829~kHz.

Med BFO på frekvensen \(f_2\) = 1830~kHz hörs ingenting av signalen
\(f_1\) = 1830~kHz från sändaren.
Frekvensskillnaden är noll Hz.

Med BFO på frekvensen \(f_2\) = 1849~kHz hörs nästan ingenting av signalen
\(f_1\) = 1830~kHz från sändaren, då mixprodukten 19~kHz knappt är hörbar.

De flesta föredrar en ton med frekvensen ca 800~Hz för mottagning av telegrafi.
BFO-frekvensen skulle i så fall ställas in på 1830,8 eller
1829,2~kHz om \(f_1\) vore en telegrafisändning.

\begin{figure}
  \includegraphics[width=\textwidth]{images/cropped_pdfs/bild_2_4-11.pdf}
  \caption{Selektionen i direktblandade mottagare}
  \label{fig:bildII4-11}
\end{figure}

\subsubsection{Mottagning av J3E (SSB)}
\textbf{HAREC a.\ref{HAREC.a.4.2.3}\label{myHAREC.a.4.2.3}}
\index{J3E}
\index{SSB}
\index{mottagare!SSB}

När en SSB-sändare sägs arbeta t.ex. på frekvensen 1835~kHz, så
innebär det frekvensen på den bärvåg som undertryckts i sändaren redan
före utsändningen.

Vad som uppfattas av mottagarens ingångskretsar är alltså det utsända sidbandet.
När en SSB-signal demoduleras, så blandas den lokala bärvågen i mottagaren med
de mottagna modulationsprodukterna.
Vid blandningen uppstår blandningsprodukter som består dels av LF, dels av
andra högre frekvenser som dämpas i ett lågpassfilter.

Bild \ref{fig:bildII4-10} illustrerar en undertryckt bärvåg på 1835~kHz och
dess lägre sidband LSB som sträcker sig från 1832~kHz till 1834,7~kHz.
Det demodulerade sidbandet sträcker sig från 300~Hz till 3~kHz.

Inom amatörradio används för SSB det lägre sidbandet vid frekvenser
under 10~MHz.
Med en frekvens av t.ex. 1835~kHz och ett talspektrum av 300--3000~Hz kommer
det lägre sidbandet att finnas mellan 1834,7 och 1832,0~kHz.
Tre modulerande frekvenser 300, 1000 och 3000~Hz visas på bilden.

Med en bärvågsfrekvens av 1835~kHz motsvaras dessa modulerande
frekvenser av utfrekvenserna 1834,7, 1834 och 1832~kHz.
VFO ersätter SSB-sändarens bärvåg och ska ha samma frekvens -- 1835~kHz --
för att kunna återge 300, 1000 och 3000~Hz.

\subsection{Selektionen i direktblandade mottagare}
\index{selektion}
\index{mottagare!selektion}

Direktblandade mottagare kan ses som en typ av detektormottagare, även
kallad ''rak'' mottagare.
Begreppet ''rak'' kommer av att HF-signalen från antennen passerar genom en
selektiv krets och en eventuell HF-förstärkare rakt fram till detektorn,
utan att frekvensen omvandlas.

I en detektormottagare är bandbredden oftast rätt stor.
Flera sändare hörs därför samtidigt.

P.g.a. att blandningsdioden i en direktblandad mottagare även fungerar
som AM-demodulator, så hörs faktiskt alla sändare inom förkretsens bandbredd.
Detta kan undvikas till en del genom att dioden, som fungerar som
entaktsblandare, byts till en mottaktsblandare eller ännu hellre till en
ringblandare.
Sådana blandare undertrycker ingångsfrekvenserna och släpper endast igenom
blandningsprodukter.
Bara den sändarsignal hörs då, vars frekvens tillsammans med VFO-frekvensen
ger blandningsprodukter, som faller inom LF-filtrets passband.
Mottagningsfrekvensen är VFO-frekvensen.
Svängningskretsen fungerar som en ställbar förselektor och LF-lågpassfiltret
ger den egentliga frekvensselektionen.

Vilka HF-signaler bildar blandningsprodukter med VFO-frekvensen och
vilka av dessa passerar sedan genom lågpassfiltret efter blandning ner
till LF-nivå?

\textbf{Exempel:}
En CW-sändare med frekvensen 1830~kHz tas emot genom att
mottagarens VFO ställs in på frekvensen 1829,2~kHz.
Från blandarutgången kommer då en ton med frekvensen 800~Hz.

Men sändaren är inte ensam på bandet.
Kommer t.ex. SSB-sändaren på 1835, som moduleras med 300, 1000 och 3000~Hz,
att störa mottagningen?
(Se bild \ref{fig:bildII4-11}).

Förkretsen i mottagaren är så bred att denna sändning passerar.
SSB-sändarens signalfrekvenser i det utsända sidbandet är 1834,7, 1834,0 och
1832~kHz.
Dessa frekvenser blandas med mottagarens VFO-frekvens 1829,2~kHz och alstrar
blandningsprodukterna 5,5, 4,8 och 2,8~kHz.
Eftersom lågpassfiltret i mottagarens LF-förstärkare har bandbredden
0--3000~Hz, så kommer endast blandningsprodukten 2,8~kHz att vara störande.
För att förbättra CW-mottagningen, så kan lågpassfiltret bytas ut mot ett
bandpassfilter, som endast släpper igenom ett smalt frekvensområde omkring
mittfrekvensen 800~Hz.

\subsection{Passband och spegelfrekvenser i direktblandare}
\index{passband}
\index{spegelfrekvenser}
\index{direktblandare}
\index{blandare!spegelfrekvenser}

I exemplet i förra stycket blev problemet med en störande ton löst med
ett bandpassfilter med annan frekvensgång.
Men vilka frekvenser kan tas emot genom ett lågpassfilter, 0--3000~Hz,
om VFO-frekvensen är t.ex. 1829,2~kHz?

\textbf{Experiment:}
Ändra frekvensen på en CW-sändare långsamt från 1820 till 1840~kHz.
Se bild \ref{fig:bildII4-12}

Sändarfrekvensen 1820~kHz hörs knappast eftersom blandningsprodukten har
frekvensen 9,2~kHz och den dämpas kraftigt av lågpassfiltret.
Först när sändarfrekvensen är 1826,2~kHz hörs en tydlig ton med frekvensen
3000~Hz.
Fortsätter man att ändra sändarfrekvensen, så sjunker tonens frekvens för att
bli noll (svävningsnoll), när sändarfrekvensen är lika med mottagarens
VFO-frekvens 1829,2~kHz.
Om man nu fortsätter med att höja frekvens, så blir blandningsproduktens
frekvens åter högre.
Vid sändarfrekvensen 1832,2 är den 3000~Hz. Vid ännu högre sändarfrekvens
dämpas blandningsprodukten igen av lågpassfiltret.

Slutsatsen av experimentet blir följande:
Vid en direktblandande mottagare med VFO-frekvensen 1829,2~kHz och ett 3~kHz
lågpassfilter blir varje sändare hörbar, som har en sändningsfrekvens mellan
1826,2 och 1832,2~kHz, varvid blandningsprodukten har frekvenser från 3000~Hz, ner
genom noll och upp till 3000~Hz igen.

\begin{figure}
  \includegraphics[width=\textwidth]{images/cropped_pdfs/bild_2_4-12.pdf}
  \caption{Passbandbredd och spegelfrekvenser i direktblandade mottagare}
  \label{fig:bildII4-12}
\end{figure}

Vår mottagare har bandbredden 6~kHz.
Varje annan sändare inom denna \emph{passbandbredd} kommer att höras eller --
om man så tycker -- störa mottagningen.

Tillbaka till exemplet med bandpassfiltret.
Vilka frekvenser kan tas emot med ett bandpassfilter 700--900~Hz
(mittfrekvens 800~Hz), om VFO-frekvensen är 1829,2~kHz?
Jo, vi kan lyssna rätt ostört till vår CW-sändares 800~Hz-ton på frekvensen
1830~kHz.
Ändå kan en annan sändare med frekvensen 1828,4~kHz störa mottagningen därför
att denna är \emph{spegelfrekvens} (eng. \emph{mirror frequency}) till
mottagningsfrekvensen 1830~kHz.
Vid VFO-frekvensen 1829,2~kHz uppstår en blandningsprodukt, inte bara vid
sändarfrekvensen 1830~kHz utan också vid 1828,2~kHz.
Även denna andra sändarfrekvens, liksom nyttofrekvensen, släpps igenom
bandpassfiltret.

Spegelfrekvensmottagning är en principiell nackdel i mottagare med
direktblandning.
Nyttofrekvens och spegelfrekvens i det senaste exemplet ligger 1,6~kHz
(\(2 \cdot 800\) Hz) ifrån varandra, alltså dubbla värdet av bandpassfiltrets
mittfrekvens.

Vid SSB-mottagning måste naturligtvis hela LF-området upp till 3000~Hz
kunna släppas igenom.
Utöver det önskade frekvensområdet 1832--1835~kHz, kommer även spegelfrekvenser
i området 1835--1838~kHz att kunna tas emot.

Vid en LF-bandbredd av 3~kHz har således den direktblandade mottagaren
en bandbredd av 6~kHz, vilket är en god avstämningsskärpa i jämförelse
med den 300~kHz breda förkretsen.

\subsection{För- och nackdelar med direktblandare}

Enkel uppbyggnad, men trots det en god känslighet och hygglig avstämningsskärpa.
VFO kan även användas till att styra en sändare.

Spegelfrekvensmottagning är tyvärr oundviklig.
Vidare kan signaler från starka sändare stråla in i den känsliga
LF-förstärkaren och orsaka LF-detektering, om mottagaren är otillräckligt
skärmad.
Förbättrad isolering mellan antenn och VFO kan dock fås med en HF-förstärkare.

Entakts diodblandare är olämplig i en direktblandad mottagare.
Den tar emot alla sändare inom förkretsens passband och en del av VFO-signalen
kommer att strålas ut i antennen.
Ingen av dessa nackdelar finns i en mottakts- eller ringblandare.
