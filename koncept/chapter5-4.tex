\section[Jämförelse superheterodyn]{Jämförelse mellan superheterodyn och detektormottagaren}
\label{superheterojämförelse}
\index{superheterodynmottagare}

Principen för detektormottagaren är enkel.
I en sådan sker allt från antenn till demodulering på samma frekvens,
det vill säga mottagningsfrekvensen.
Signalen går utan frekvensomvandling rakt igenom mottagaren.
Nackdelen är att det kan uppstå oönskade självsvängningar på grund av den
höga förstärkningen i LF-förstärkaren.
Vidare är det obekvämt att ställa mottagningsfrekvensen om det finns flera
förselektionskretsar.
Med ett kristallfilter som är en bättre selekteringskrets kan å andra sidan
mottagning endast ske på en fast frekvens.
Detektormottagare byggs inte annat än för specialändamål eller i enkla
utföranden för till exempel radiopejlorientering och byggsatser.

En utveckling av detektormottagaren är den direktblandade mottagaren,
vilken fyller en uppgift i vissa enklare sammanhang.
Denna mottagartyp är liksom supern avstämbar med en VFO.

Selektionen i den direktblandade mottagaren sker, i motsats till
detektormottagaren inte i förkretsen utan i ett LF-filter.
En nackdel är fortfarande den oundvikliga spegelfrekvensmottagningen.
Vidare kan HF utstrålas från VFO vid ett olämpligt val av blandarprincip.
Principen med direktblandning används emellertid som demoduleringsmetod till
exempel i SSB-mottagare.

Superheterodynmottagaren är avstämningsbar på ett enkelt sätt med en VFO.
Selektionen görs i den fast avstämda MF-delen.
Spegelfrekvensdämpning görs med förselektion i kombination med en lämpligt
vald mellanfrekvens.

En nackdel med en superheterodyn är att den är mer komplicerad.
Vidare kan även i supern HF utstrålas från VFO om olämplig blandarprincip väljs.

Men med en dubbelsuper kan spegelfrekvensmottagning lättare undvikas på grund
av en hög 1:a MF samtidigt som en låg 2:a MF medger en bättre närselektivitet.

Fortfarande är risken för oönskade blandningsprodukter stor vid
olämpligt valda oscillatorfrekvenser.

Fastän komplexiteten är relativt stor redan i en dubbelsuper så är den
ännu större i en trippelsuper.
