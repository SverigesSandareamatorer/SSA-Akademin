\section{Kraftförsörjning}
\textbf{HAREC a.\ref{HAREC.a.3.3}\label{myHAREC.a.3.3}}
\label{kraftaggregat}
\index{kraftförsörjning}
\index{kraftaggregat}
\index{batteri}
\index{ackumulator}

Den elektriska energi, som behövs för elektronikutrustningar, hämtas
från det allmänna elektricitetsnätet, ett batteri eller en
ackumulator.
Vissa batterityper kan återuppladdas och kallas då ackumulator.

Batterier och ackumulatorer avger en nominell spänning, som beror av
de ingående materialen och givetvis av laddningstillståndet.
Moderna utrustningar för amatörradio är utförda för 12~V likström och försörjs
vanligen från ett nätanslutet kraftaggregat.
På så sätt kan mobila radioutrustningar även försörjas från startackumulatorn
i fordonet.

Handburna radioutrustningar försörjs från en inbyggd ackumulator, som
laddas från stationär laddare.

Äldre stationära radioutrustningar drivs nästan alltid med nätanslutna
kraftaggregat med en eller flera transformatorer och likriktare.
Alternativt kan samma transformators sekundärsida vara
försedd med flera lindningar för olika spänningar och strömkretsar.

Det allmänna elnätet i Sverige levererar växelspänning med frekvensen 50~Hz.
Nätspänningen för hushållsändamål är numera 400/230~V.

Tidigare importerade utrustningar i marknaden kan vara utförda för andra
nätspännings- och skyddsjordningssystem än vad som nu tillämpas i Sverige.
Försiktighet med sådan utrustning rekommenderas.

\subsection{Halv- och helvågslikriktning m.m.}
\textbf{HAREC a.\ref{HAREC.a.3.1.1g}\label{myHAREC.a.3.1.1g}, a.\ref{HAREC.a.3.3.1}\label{myHAREC.a.3.3.1}}
\index{likriktning}
\index{rectifier}

\begin{wrapfigure}{R}{0.5\textwidth}
\includegraphics[width=0.5\textwidth]{images/cropped_pdfs/bild_2_3-34.pdf}
\caption{Halvledardioder}
\label{fig:BildII3-34}
\end{wrapfigure}

\emph{Likriktning} (eng. \emph{rectificiation}) av spänningar och strömmar i en
krets görs med ''elektroniska ventiler'', som släpper igenom ström endast i den
s.k. passriktningen och stoppas i spärriktningen så som illustreras i bild
\ref{fig:BildII3-34}.
En sådan strömventil kallas för diod och kan vara av typen vakuumrör eller
halvledare.
I moderna konstruktioner används uteslutande halvledardioder i
likriktarkopplingar.

\begin{figure}
\includegraphics[width=\textwidth]{images/cropped_pdfs/bild_2_3-35.pdf}
\caption{Halv- och helvågslikriktning}
\label{fig:BildII3-35}
\end{figure}

\subsubsection{Halvvågslikriktning}
\index{halvvågslikriktning}
\index{likriktning!halvvågs}

Vid \emph{halvvågslikriktning} (eng. \emph{half wave rectifier}) släpps endast
varannan halvvåg av en växelspänning igenom.
I den strömkrets, som bildas av transformatorns sekundärlindning, dioden och
belastningen, flyter därför ström endast under varannan halvperiod, så som
illustreras i bild \ref{fig:BildII3-35}.

\subsubsection{Helvågslikriktning}
\index{helvågslikriktning}
\index{likriktning!helvågs}
\index{Graetz-brygga}
\index{likriktning!Graetz-brygga}

I följande kopplingar med två respektive fyra dioder släpps varje halvvåg av
transformatorns växelspänning igenom så att alla halvvågor får samma polaritet.
Ström flyter genom belastningen i samma riktning nder varje halvperiod.
Följande sätt att anordna \emph{helvågslikriktning}
(\emph{full wave rectifier}) är vanliga:
\begin{itemize}
\item Med två dioder och mittuttag på transformatorns sekundärlindning.
  Den ena dioden och ena lindningshalvan släpper igenom ström till belastningen
  under ena halvperioden.
  Den andra dioden och andra lindningshalvan under följande halvperiod o.s.v.
  Detta illustreras i bild \ref{fig:BildII3-35}, delfigur a.

\item Med fyra dioder (s.k. Graetz-brygga) och inget mittuttag på
  transformatorns sekundärlindning, släpper dioderna 1 och 3 igenom
  ström under den ena halvperioden.
  Dioderna 2 och 4 släpper igenom ström under följande halvperiod o.s.v.
  Detta illustreras i bild \ref{fig:BildII3-35}, delfigur b samt 1a och 2a
  halvvågen.
\end{itemize}

\subsection{Glättningskretsar}
\textbf{HAREC a.\ref{HAREC.a.3.3.2}\label{myHAREC.a.3.3.2}}
\index{glättning}
\index{kraftaggregat!glättning}
\index{säkerhetsresistor}
\index{bleeder}

\begin{figure}
\includegraphics[width=\textwidth]{images/cropped_pdfs/bild_2_3-36.pdf}
\caption{Glättning av likspänning}
\label{fig:BildII3-36}
\end{figure}

Efter likriktningen har växelspänningen omvandlats till en pulserande
likspänning som kan ''glättas''.
Efter likriktarna ansluts då ett glättningsfilter som utför \emph{glättning},
som t.ex. kan bestå av laddningskondensatorn \(C_L\), induktansen \(L\) (s.k.
drossel) och glättningskondensatorn \(C_S\) så som bild \ref{fig:BildII3-36}
illustrerar.
Parallellt över denna kondensator ligger för elsäkerhetens skull en
urladdningsresistor \(R\) med hög resistans alltid inkopplad.

\emph{Säkerhetsresistorn}  (eng. \emph{bleeder}) ska ladda ur kondensatorerna,
när kraftaggregatet inte är anslutet till strömförsörjningen och belastningen.
Säkerhetsresistorn ska vara av trådlindad typ och kunna tåla fyra gånger sin
egen effektförbrukning.

I obelastat tillstånd är spänningen över laddningskondensatorn \(\sqrt{2}\)
större än effektivvärdet på transformatorns sekundärspänning.
När en transformator i tomgång har ett effektivvärde av 230~V över
sekundärlindningen, så blir spänningen över säkerhetsmotståndet
\(230\cdot\sqrt{2} \approx 325\)~V.

\subsubsection{Spänningshöjande likriktarkopplingar}
\index{kraftaggregat!spänningshöjning}
\index{kraftaggregat!spänningsdubbling}

Vid likriktning av växelspänningar enligt någon av ovanstående metoder behövs
en sekundärspänning från transformatorn av minst samma storlek som den önskade
likspänningen.
Önskas en högre likspänning, t.ex. den dubbla, men med samma sekundärspänning
på transformatorn, så måste en speciell likriktarkoppling användas.

\begin{figure}
\includegraphics[width=\textwidth]{images/cropped_pdfs/bild_2_3-37.pdf}
\caption{Likriktarkoppling med spänningsdubbling}
\label{fig:BildII3-37}
\end{figure}

Bild \ref{fig:BildII3-37} visar en spänningsfördubblande koppling.
Under 1:a halvvågen laddas kondensator \(C_1\) upp.
Under 2:a halvvågen laddas kondensator \(C_2\) upp.
Kondensatorerna är kopplade i serie och den ena kondensatorn hinner inte bli
urladdad under tiden som den andra kondensatorn blir uppladdad.
Följden blir att belastningen ser kondensatorernas spänningar som seriekopplade
och därmed har en spänningsfördubbling erhållits.
Det finns även kopplingar för flerdubbling av spänningar, vilket bl.a. används
för att alstra accelerationsspänningen för TV-bildrör.

\subsection{Spänningsstabilisering}
\textbf{HAREC a.\ref{HAREC.a.3.3.3}\label{myHAREC.a.3.3.3}}
\index{spänningsstabilisering}
\index{kraftaggregat!spänningsstabilisering}

\begin{wrapfigure}{R}{0.5\textwidth}
\includegraphics[width=0.5\textwidth]{images/cropped_pdfs/bild_2_3-38.pdf}
\caption{Spänningsstabilisering}
\label{fig:BildII3-38}
\end{wrapfigure}

Utspänningen från ett kraftaggregat tillåts i många fall att endast variera
mellan vissa värden, fastän inspänningen och strömuttaget varierar mycket.
Ett vanligt sätt att hålla konstant spänning är att anordna en automatisk
spänningsdelare efter glättningsfiltret, som visas i bild \ref{fig:BildII3-38}.

Glimlampan och zenerdioden har egenskapen att spänningsfallet över dem är i det
närmaste konstant inom ett visst strömområde.
Glimlampor arbetar på högre spänningar och används i utrustningar med
elektronrör.
Zenerdioder arbetar på de lägre spänningar som används i dagens elektronik.

Stabiliseringen tillgår så att t.ex. zenerdioden får ingå som aktiv del i en
spänningsdelare, som består av en resistor i serie med belastningen och
zenerdioden parallellt med den.
Zenerdioden tar upp variationerna i belastningsströmmen, varvid spänningen över
spänningsdelarens uttag blir stabiliserad.
Vid större strömuttag kan zenerdioden inte ensam ta upp hela den effekt som den
reglerar bort.
I stället tas effekten upp av en eller flera transistorer som i sin tur
regleras av zenerdioden.

I vissa fall behövs i stället en reglerad utström från kraftaggregatet.
Även för detta ändamål används kopplingar med zenerdioder och transistorer.

\subsection{Switchaggregat}
\textbf{HAREC a.\ref{HAREC.a.3.3.4}\label{myHAREC.a.3.3.4}}
\index{switchaggregat}
\index{kraftaggregat!switchaggregat}

Senare utvecklingsformer är s.k. switchade aggregat.
I sådana regleras spänningen eller strömmen genom sönderhackning (switching).
Genom att förändra förhållandet mellan till- och frånslagstiderna kan man skapa
det önskade medelvärdet.
Metoden ger hög verkningsgrad.
Switch-frekvensen är i storleksordningen 20~kHz eller högre.
På grund av den högre frekvensen krävs mindre kondensatorer i switchade
aggregat.
Sådana kraftaggregat kan emellertid ge störningar, varför effektiv avstörning
behövs.

Kraftaggregat som omvandlar från nätspänning till likspänning använder
den primär-switchade principen.
I ett primär-switchat aggregat likriktas nätspänningen innan den switchas på
primärspolen i transformatorn.
Eftersom frekvensen är relativt hög, behöver transformatorns kärna inte
vara så stor, eftersom lägsta frekvensen inte riskerar mätta den på samma
sätt som vid nätfrekvensen (50~Hz).
På sekundärsidan likriktas sedan spänningen och glättning kan ske med relativt
små kondensatorer på grund av den höga frekvensen.
Genom att återmata spänningen till primärsidan, kan utspänningen regleras i
primär-switchningen istället för att behöva stabilisera spänningen på
sekundärsidan, vilket skulle leda till ytterligare förluster som därigenom kan
undvikas.
Ett primärswitchat aggregat ska ha nätfilter för att klara EMC-krav, något som
även är till nytta att hålla störningar nere.

En annan kategori av switchade aggregat är det som finns för
likströmsomvandling, även känt som DCDC-omvandling.
Dessa har inte alltid galvanisk isolation mellan in och utgång, men de kan vara
värdefulla kompletteringar, genom den enkelhet de har.
Det har även kommit switchade ersättare med lägre effektförlust än i de
traditionella linjära regulatorerna i 78 och 79 serien.
Problemet med dessa är att de kan producera störningar om man inte tar hänsyn
till det.
Detta är ett exempel på en enklare så kallad drop-omvandlare som kan sänka
spänningen med switchning.
Andra omvandlare kan höja spänningen eller byta polaritet på den.
Dessa omvandlare har inte sällan frekvenser på 200~kHz till 2~MHz idag.

Switchade kraftaggregat och spänningsstabiliseringar är nu en naturlig del
av elektroniken, då effektförlusterna kan hållas mycket lägre än gamla
linjära aggregat.
Switchingen innebär dock att det kan läcka ut störningar både på ingång och
utgång så väl som direkt från själva aggregatet i sig.
En del tillåter manuell styrning av switch-frekvensen, varvid man kan flytta
störningarna till en frekvens där deras påverkan minskar.
Störningarna kan vara både i differentiell och gemensam mod, och därför bör man
vara uppmärksam på det när man försöker göra avstörning.
Lyckligtvis är switch-frekvenserna relativt höga, vilket förenklar komponentval.
