\emph{I forskning, utveckling och produktion är mätning en hörnpelare
  i verksamheten. Även inom mättekniken sker en snabb utveckling och
  digitaltekniken kommer alltmer till användning, men grunderna för
  mätning är desamma. I detta kapitel behandlas de viktigaste
  mättekniska begreppen som radioamatörer kan behöva känna till.}

\section{Att mäta}
\textbf{HAREC
  a.\ref{HAREC.a.8.1}\label{myHAREC.a.8.1}
  a.\ref{HAREC.a.8.1.1.1}\label{myHAREC.a.8.1.1.1}
}

\subsection{Mäta likspänning}

Vid spänningsmätning bestämmer man potentialskillnaden -- spänningen --
mellan två punkter. Om det finns en spänning, så flyter en motsvarande
(mät)ström genom instrumentet som presenterar mätströmmen som en
spänning.

Mätströmmen påverkar emellertid spänningsfördelningen i kretsen och då
uppstår ett mätfel, vilket inte framgår av det visade mätvärdet. Med
kännedom om kretsens och instrumentets data kan man dock beräkna
mätfelet. En voltmeter ska ha hög inre resistans för att mätfelet
ska bli litet.

Endast vid mycket noggrann mätning kan man behöva räkna om det visade
mätvärdet med hänsyn till voltmeterns inre resistans och
förkopplingsresistansen -- om en sådan används).

\emph{På grund av den höga inre resistansen är en voltmeter endast
  lämpad för spänningsmätning -- INTE för direkt strömmätning!}

\subsubsection{Utöka mätområdet för en voltmeter}

Bild \ref{fig:BildII3-01}

Med hjälp av förkopplingsresistor i serie med voltmetern kan man mäta
högre spänning än den som voltmetern är gjord för.
Spänningen fördelas då proportionellt mellan förkopplingsresistorns resistans
och instrumentets inre resistans.

När förkopplingsresistor används måste mätvärdet räknas om med en
skalfaktor eller en skala med motsvarande gradering användas. En
voltmeter med valbar förkopplingsresistor kan därför har flera
skalor. I digitala voltmetrar anpassas ''skalan'' oftast automatiskt.

\subsubsection{Inre resistansens inverkan}
\textbf{
HAREC a.\ref{HAREC.a.8.1.2.3}\label{myHAREC.a.8.1.2.3}
}

Vid mätning av spänning kommer den inre resistansen hos voltmetern att lasta
kretsen, och därmed sänka spänningen och därmed kommer den uppmätta spänningen
vara lägre än den faktiska spänningen utan mätinstrumentet.

I gamla tider var den inre resistansen relativt låg, varvid påverkan blev
större än med moderna instrument.
Dock kan även moderna instrument påverka på krestas som har väldigt hög
impedans.

\subsection{Mäta likström}

Vid strömmätning bestämmer man strömstyrkan i en gren av en elektriskt
strömkrets. Amperemetern ska kopplas i serie med den aktuella
strömgrenen. Det visade mätvärdet motsvarar strömstyrkan.
Amperemeterns inre resistans adderas emellertid till resistansen i
strömgrenen och då uppstår ett mätfel. En amperemeter ska ha låg
inre resistans för att mätfelet ska bli litet.

Endast vid mycket noggrann mätning kan man behöva räkna om det visade
mätvärdet med hänsyn till amperemeterns inre resistans och resistansen
i strömshunten -- om en sådan används.

\emph{På grund av den låga inre resistansen ska en amperemeter
  ALDRIG användas för spänningsmätning. Då förstörs den!}

\subsubsection{Utöka mätområdet för en amperemeter}

Bild \ref{fig:BildII3-02}

Med en strömshunt (en resistor parallellt) över amperemetern kan man
mäta högre ström än den som amperemetern är gjord för.

Shunten dimensioneras så att större delen av strömmen leds förbi
amperemetern. Kvar är den mätström som behövs för att amperemetern
ska göra fullt utslag.

Mätströmmen fördelar sig omvänt proportionellt till instrumentets och
shuntens resistanser.

När en strömshunt används måste mätvärdet räknas om med en skalfaktor
eller en skala med motsvarande gradering användas. En amperemeter med
valbar shuntresistor kan därför har flera skalor. I digitala
amperemetrar anpassas ''skalan'' oftast automatiskt.

\subsection{Mäta växelspänning och växelström}

Grunderna för mätning av växelspänning och växelström är samma som för
likspänning och likström, men att bl.a. en instrumentlikriktare oftast
behövs.

Beroende på frekvensen i strömkretsen och vilket slags värde man vill
mäta, används olika instrument.

Olika typer av instrument ger olika möjligheter, men också begränsningar.

\emph{Mjukjärnsinstrument} utan likriktare kan mäta växelströmmar ner
till ca 50~mA och upp till ca 10~A. Frekvensen får dock inte vara
högre än ca 100~Hz.

\emph{Vridspoleinstrument} används dels direkt för likströmsmätning
och dels med likriktare även för växelströmsmätning.

Vridspoleinstrument med likriktare används ofta för frekvenser upp
till ca 10~kHz och strömmar ner till 0.1~mA. Noggrannheten är sällan
bättre än 1.5~\% av fullt utslag.

Beroende på funktionsprincipen kan det skilja på hur instrument mäter,
vilket nödvändigtvis inte är detsamma som hur mätvärdet presenteras.

Mjukjärnsinstrument mäter effektivvärdet av en växelström medan ett
vridspoleinstrument med likriktare mäter likriktade medelvärdet. Som
exempel kan skalan i ett instrument med likriktare även graderas för
effektivvärdet för sinusformade förlopp.

För mätning av växelström används vanligen instrument med likriktare,
men för HF även instrument med termokors, vilka bygger på
termogalvanisk spänning mellan metaller.

\subsubsection{Frekvensens inverkan}
\textbf{
HAREC a.\ref{HAREC.a.8.1.2.1}\label{myHAREC.a.8.1.2.1}
}

Frekvensen på den mätta signalen inverkar mer eller mindre på
mätresultatet. Till en del beror det på den instrumenttyp, som
används. En faktor är instrumentets gränsfrekvens, d.v.s. hur högt i
frekvens som instrumentet fortfarande är rimligt rättvisande. Detta
kallas instrumentets bandbredd, vilken bör vara dokumenterad.

\subsubsection{Vågformens inverkan}
\textbf{
HAREC a.\ref{HAREC.a.8.1.2.2}\label{myHAREC.a.8.1.2.2}
}

Även formen på den signal som mäts inverkar på mätresultatet och det
är viktigt att veta för vilken vågform som instrumentet presenterar
mätvärdet. Det vanligaste är att vågen förutsätts vara sinusformad,
vilket ofta inte är fallet i praktiken. Det innebär att fel värde
presenteras om vågformen är en annan än den förutsatta.

\subsection{Mäta resistans}
\textbf{
HAREC a.\ref{HAREC.a.8.1.3}\label{myHAREC.a.8.1.3}
}

Mätning av resistans är enklast att göra på en fristående komponent,
medan man vid mätning på en resistor i en strömkrets också måste ta
hänsyn till att andra komponenter i kretsen kan påverka mätresultatet.

Resistans kan mätas på flera sätt. Det grundläggande är att mäta
strömmen genom resistorn och spänningen över den och sedan beräkna
resistansen med Ohms lag.

Den vanligaste metoden är att använda en modern multimeter som
kan mäta resistans direkt.
En del kräver att man ställer in området för resistans, medans andra
kan göra det automatiskt.

Precisionsmätning av motstånd kan göras av mer avancerade instrument
där man använder 4 punktersmätning.
För 4 punktersmätning så är ström och spänninganslutningarna separerade
så att anslutningsledningarnas resistans inte ger spänning som inkluderas
i den mätta resistansen.
Istället så mäts spänningen så nära som möjligt på själva mätobjektet,
medans spänningsförlusten för strömledarna därmed kan elimineras.
Denna mätmetod är relevant framförallt för lågohmiga motstånd.

\subsection{Mäta effekt}
\textbf{
HAREC a.\ref{HAREC.a.8.1.4}\label{myHAREC.a.8.1.4}
}
\label{mätaeffekt}

Effektformler vid lik- och växelström (medel-, effektiv- och
toppvärden)

Vid likström:

\begin{gather*}
P = U \cdot I \quad \text{[W (watt)]} \\
\text{d.v.s. Joules lag}
\end{gather*}

Vid sinusformad växelström:

\begin{align*}
  \text{medelvärde   } \quad P_{medel} &= \frac{0.8\cdot U_{eff}^2}{R} \\
  \text{effektivvärde} \quad   P_{eff} &= \frac{U_{eff}^2}{R} \\
  \text{toppvärde}     \quad   P_{PEP} &= \frac{U_{max}^2}{R} \\
\end{align*}

\subsection{Sändareffekt}

En sändares effekt kan mätas på olika sätt.
Den metod att mäta \emph{uteffekt} som är relevanta för
radioamatören är toppvärdeskännande sådana för mätning av
p.e.p. I föreskrifterna används sändareffekten p.e.p. som uteffekt.
Därvid måste även p.e.p. avses, fastän det inte uttryckligen uttalas.

Observera, att radioamatören måste beakta EMC-lagen. Se vidare kapitel
\ref{EMC-lagen}.

\subsection{Metoder för mätning av sändareffekt}

Tidigare har avhandlats effektberäkning i allmänhet. Här nedan
kommenteras mätning av sändareffekt i synnerhet.

Ett tillförlitligt sätt att mäta sändareffekt är att ansluta sändaren
till en konstlast med samma resistans som sändarens utgångsimpedans
och mäta spänningen över lasten med ett oscilloskop med tillräcklig
bandbredd. Då kan man se och mäta HF-spänningens topp-toppvärde och
samtidigt se signalens vågform.

Med spänningen och konstlastens impedans (resistans) bekanta så kan
uteffekten beräknas enligt formlerna i kapitel \ref{mätaeffekt}.

Den största HF-amplitud som uppstår momentant vid modulering motsvarar
PEP-effekten (PEP = Peak Envelope Power).

En mindre exakt metod att mäta HF-spänning är med voltmeter med
likriktare.  Utifrån den uppmätta spänningen kan man beräkna effekten
över en belastning. På grund av instrumentets tröghet visas emellertid
bara ett ''utjämnat'' toppvärde, vilket inte är det faktiska värde som
instrumentet ''känner''. Jämför med oscilloskopet som inte har denna
visningströghet.

\begin{wrapfigure}{R}{0.5\textwidth}
  \includegraphics[width=0.5\textwidth]{images/cropped_pdfs/bild_2_8-01.pdf}
  \caption{Mätning av sändareffekt}
  \label{fig:bildII8-1}
\end{wrapfigure}

Bild \ref{fig:bildII8-1}.

Bilden visar en voltmeter med likriktare, som kopplats till en sändare
över spänningsdelare. Två alternativa delare visas; den ena består av
resistorer och den andra av kondensatorer.

Den resistiva delaren är bättre i den meningen att den är
frekvensoberoende och inte belastar sändaren kapacitivt. Dessutom
dämpas övertoner som bildas vid likriktningen. I den kapacitiva
delaren kan övertoner passera lättare.

Denna mätmetod är noggrann bara när impedansen är lika i sändaren,
kabeln till lasten och själva lasten. Lasten kan vara en konstlast, en
antenn etc. och ska ha ett känt värde för att effekten ska kunna
beräknas.

Ett sätt att skaffa underlag för beräkning av PEP-effekten är att mäta
HF-strömmen med ett termokorsinstrument och spänningen med en
toppvärdesvisande voltmeter. Utifrån dessa värden beräknar man
effekten. Denna metod är dock inte så vanlig.

\subsection{Direktvisande effektmetrar}
\textbf{
HAREC a.\ref{HAREC.a.8.2.1.2}\label{myHAREC.a.8.2.1.2}
}

Många föredrar direktvisande effektmätare. En HF-voltmeter kan
givetvis graderas för att visa effekt i stället för spänning, men då
med den viktiga förutsättningen att impedansen måste ha en fastställt
värde.

Om man avläser effekten genom en 75~\(\Omega\)-kabel på ett instrument för 50~\(\Omega\), så är
det verkliga värdet ett annat än den avlästa.

De effektmetrar som förekommer i SVF-instrument är egentligen
voltmetrar, men med skalan graderad i effekt.

\subsection{Mäta ståendevågförhållande -- SVF}
\textbf{
HAREC a.\ref{HAREC.a.8.1.5}\label{myHAREC.a.8.1.5}
}
\label{mäta ståendevåg}

När t.ex. en antennledning ansluts till en antenn och deras impedanser
inte är lika, så kommer en del av inmatade effekten i ledningen att
reflekteras tillbaka från antennen.

Det uppstår då en stående våg i ledningen. Förhållandet mellan inmatad
och reflekterad effekt uttrycks som ett ståendevågförhållande SVF
(eng. SWR).

Med en SVF-meter som sätts in mellan effektkälla och ledning kan man
mäta hur stor effekt som matas in i ledningen och hur stor effekt som
vänder tillbaka från slutet av ledningen.

SVF-värdet kan bestämmas på något av följande sätt:
\begin{itemize}
\item Man mäter framåt- respektive bakåtgående effekt var för sig med
  en riktningskänslig effektmeter. Man beräknar därefter SVF eller
  tar fram det ur ett diagram.
\item Man använder ett instrument som beräknar eller visar SVF på
  något sätt.
\end{itemize}

\subsection{Studera vågformen}
\textbf{
HAREC a.\ref{HAREC.a.8.1.6}\label{myHAREC.a.8.1.6}
}

Vågformen för snabba växelströmsförlopp studeras bäst med oscilloskop.

\subsection{Mäta frekvens}
\textbf{
HAREC a.\ref{HAREC.a.8.1.7}\label{myHAREC.a.8.1.7}
}

Frekvensmätning gör man bäst med en s.k. frekvensräknare, som är ett
digitalt instrument.  Man kan också använda en
s.k. absorbtionsvågmeter, som är mycket enkel och inte alls så exakt.
Vid frekvensmätning ansluter man instrumentet till mätobjektet med en
svag elektrisk eller magnetisk koppling.

\subsection{Mäta resonansfrekvens}
\textbf{
HAREC a.\ref{HAREC.a.8.1.8}\label{myHAREC.a.8.1.8}
}

Mäta resonansfrekvensen för en passiv svängningskrets gör man klassiskt
med en s.k. dip-meter.
Idag använder man antingen en spektrum-analysator med tracking-generator,
dvs. en SNA, eller en nätverksanalysator för att med bättre precission mäta
resonansfrekvenser.

\subsection{Mätfel}

Mätinstrument indelas i noggrannhetsklasser efter största tillåtna
felvisning. Klasserna är 0.1, 0.2, 0.5, 1.0, 1.5, 2.5 och 5.0 varvid
klassen anges på instrumentet. Som exempel får ett instrument i klass
2.5 ha ett tillåtet mätfel av \(\pm\)2,5~\% av fullt utslag.

Mätresultatet bestäms av flera faktorer; dels av instrumentets
s.k. mätonoggrannhet, dels av hur mätvärdet presenteras och slutligen
av hur noga användaren läser av.

Vid \emph{analog} visning presenteras mätvärdet med en visare mot en
graderad skala med en viss upplösning. Visaren kan vara mekanisk eller
optisk (ljusspalt). Vid snabba mätvärdesändringar är instrumentets
mekaniska tröghet en faktor att ta hänsyn till.

Vid \emph{digital} visning presenteras mätvärdet med siffror eller som
längden på en pelare. Det är förledande att se digital visning med
siffror som mer exakt än analog, men det är inte alls säkert. Utöver
instrumentets mätonoggrannhet, bestäms nämligen noggrannheten av hur
många siffror som mätresultatet presenteras i.

En oberäknelig källa till mätfel är elektromagnetiska fält från
apparater i närheten.

En ofta förbisedd felkälla är temperaturen i mätobjektet och/eller i
instrumentet, det kan vara av inkopplingstiden m.m.

\emph{Visningströgheten} är inget mätfel i sig men kan till nackdel
vid snabba förlopp. Trögheten förekommer såväl vid analog som digital
visning. I det förra fallet är masströghet i instrumentets rörliga
delar orsaken och i det andra fallet är orsaken klockfrekvensen för
instrumentets mikroprocessor.
