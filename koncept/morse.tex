\section{Inledning}

Många slags signaler har genom tiderna använts för att sända budskap. Till en
början användes akustiska och optiska signaler, det var rop, hornstötar,
rökpuffar, ljusblinkar, signalflaggor o.s.v. Under tidigt 1800-tal började man
sända meddelanden med hjälp av elektriska impulser genom ledningar. År 1837
presenterade amerikanen Samuel~F.~B.~Morse en elektromagnetisk skrivtelegraf.

Redan i början på 1840-talet hade han förbättrat apparaten och utvecklat ett
system, som i stort bibehållits in i våra dagar. Flera andra personer har med
tiden vidareutvecklat den teckenkod som Morse först formulerade och kompletterat
den med skiljetecken och ytterligare andra tecken. Koden kallas fortfarande
MORSE-koden. Kommunikationssättet kallas telegrafi och betyder fjärrskrift (av
grekiskans tele = fjärr och grafein = skriva).

Grundprincipen för telegrafi är densamma än i dag, men nu används mest
maskinella hjälpmedel, både vid sändning och mottagning. Jämsides med
morsekoden, som utformades för manuell signalering, har det utvecklats
signalkoder som är speciellt avsedda för signalering med t.ex. teleprintrar,
telefaxmaskiner och datorer. Men trots den snabba tekniska utvecklingen överförs
fortfarande meddelanden manuellt med morsesignalering. Metoden hävdar sig
nämligen speciellt bra under svåra atmosfäriska och trafikmässiga förhållanden
samtidigt som den tekniska utrustningen kan vara förhållandevis enkel. Därför
lever den 160-åriga morsesignaleringen vidare.

\section{Morsesignalering inom amatörradion}

Med amatörradio har människor av många nationaliteter och med många olika yrken
och bakgrunder mycket goda kontaktmöjligheter. Ett roligt sätt att ha kontakter
över radio är då att morsesignalera. Det är ett levande sätt att uttrycka sig.
Radioamatörer tar sig gärna en pratstund eller deltar i tävlingar på det sättet.
Det hindrar dock inte att många andra sändningsslag också kommer till
användning.

%\begin{rev-omarbetas}
%För tillträde till amatörradiofrekvenserna på kortvåg (under 30~MHz),
%där trafiken är tät och räckvidden lång, föreskrivs fortfarande i det
%internationella radioreglementet att radioamatörerna ska ha färdighet i
%morsesignalering.
%\end{rev-omarbetas}

\section{Morsetecknen}

\begin{wrapfigure}{R}{0.5\textwidth}
  \fbox{\includegraphics[width=0.5\textwidth]{images/bild_morse_1}}
  \caption{Morsetecknens uppbyggnad}
  \label{fig:bild_morse_1}
\end{wrapfigure}

Bild \ref{fig:bild_morse_1}.

Morsetecknen består av korta och långa teckendelar samt mellanrum. Man utgår från
den korta teckendelen vars längd sätts till en enhet. En lång teckendel ska
vara tre enheter lång, d.v.s. tre gånger längden av den korta
teckendelen. Mellan teckendelarna inom tecknet ska mellanrummet vara en enhet
långt. Mellan hela tecknen inom ord eller teckengrupp ska mellanrummet vara
tre enheter långt och mellan hela ord eller teckengrupper sju enheter långt.

\section{Planlagd övning}

Att delta i en organiserad kurs i den lokala radioklubben, FRO-avdelningen etc.
är bra, eftersom man då kan få en handledare och tillgång till övningsmaterial.
Inte minst viktigt är stödet av studiekamraterna. Det går också att på egen hand
lära sig att signalera, men det är ensamt och därför kanske lite svårare.
\begin{rev-omarbetas}
De kassettband och datadisketter som kan köpas från SSA kan användas i båda fallen.
\end{rev-omarbetas}

För att lära morsesignalering måste man vara motiverad. Det krävs nämligen
tålamod och regelbunden träning. Helst bör träningen ingå i den personliga dagliga
rutinen, även om det bara blir under några minuter. Det går att hoppa över 1-2
dagar i veckan, men det bör då ingå i övningsplanen. Att hoppa över ännu fler
blir lätt en ovana. Att träna lite då och då ger inget bra resultat.

\section{Ordning för teckeninlärning}

\begin{wrapfigure}[26]{R}{0.5\textwidth}
  \begin{tabular}{|r|l|}
    \hline
    \textbf{Lektion} & \textbf{Nya tecken} \\ \hline
    1 & = + L N E O \\
    2 & I X \\
    3 & V T \\
    4 & / ? + (vänta) \\
    5 & - x (repetition) \\
    6 & A Z \\
    7 & . (punkt) \\
    8 & H Ö \\
    9 & 7 4 9 5 \\
    10 & 8 1 \\
    11 & 3 6 \\
    12 & R D \\
    13 & 2 0 \\
    14 & F Y \\
    15 & Ä B \\
    16 & P S \\
    17 & U Q \\
    18 & W K \\
    19 & Å M \\
    20 & C G J \\
    21 & ~ (lystring) \\
    22 & @ (avslutning) \\
    23 & f (förstått eller felslagning) \\
    24 & ........ (felslagning) \\
    \hline
  \end{tabular}
  \caption{Inlärningsordning för morsetecknen}
  \label{fig:morse_ordning}
\end{wrapfigure}

Inlärningsordningen enligt bild \ref{fig:morse_ordning} rekommenderas. Man börjar med tecken som låter
så olika som möjligt. Detta för att undvika förväxling längre fram, när tecknen
blir fler och hastigheten högre. Under inlärningen blandas nya tecken med de
redan inlärda. Följ kursens ordning och hoppa inte över något! Öva utan avbrott,
så att hjärnan blir ordentligt ''programmerad''. Det är lämpligt att lära in 2
till 4 nya tecken varje vecka.

SSA:s telegraferingskurser på band och datadiskett har denna inlärningsordning.
Det finns dock kurser med annan uppläggning.

\hilight{TODO: Kolla upp status på SSA:s ''kurser på band och datadiskett''.}

\section{Inlärningstid}

Behövlig inlärningstid är mycket individuell.
För ett UC-certifikat (40~tecken/minut), vilket är ett utbildningscertifikat
från SSA, bör man räkna med åtminstone 100 effektiva timmar för mottagning
och 25 timmar för sändning.

Att klara CEPT 1-certifikatet innebär en taktökning till 60~tecken/minut och
högre krav på säkerhet i både mottagning och sändning, För det bör man räkna med
ytterligare 25~timmar eller mer.

\section{Inlärningsmetodik}

Morsetelegrafi bör läras med beprövad metodik. Bästa sättet är att man också
skriver ner tecknen när man hör dem. Metoden är s.k. ''nervbaning'' med målet att
handen reflexartat skriver ett visst tecken då en viss rytm hörs. Att träna bara
genom att höra tecknen är nästan verkningslöst. Först när Du lärt dej alla
morsetecken grundligt genom mottagning är det dags med sändningsträning.

\section{Mottagnings\-övningar}

Morsetecken är ju långa och korta teckendelar i form av ljud, ljus etc. De kan
även illustreras som långa och korta streck. För att tecknen ska uppfattas som
en melodi eller ljudföljd och för att man inte ska frestas att räkna korta
eller långa teckendelar är lämpligt att morsetecknen lärs in i hög hastighet,
men med förlängt mellanrum, s.k. spärrad stil. Det är själva ljudbilden som
ska läras in. I början kan det ändå vara svårt att låta bli att räkna
teckendelar, men efterhand uppfattar man trots allt tecknen som ljudbilder.

När man ska skriva mycket under en längre tid är sittställningen viktig. För
att inte bli trött ska man försöka inta en avslappnad sittställning och låta
hela underarmen vila mot bordet. Använd papper med stora rutor och en bra
kulspetspenna. Skriv gärna på varannan rad så att det finns plats under att
rätta texten.

För att spara tid bör man använda små handrörelser och inte lyfta pennan mer än
nödvändigt. studera skrivanvisningarna i slutet av detta kapitel. Använd för
tydlighetens skull textad stil, men tydlig skrivstil går också bra. Lyssna på
hela tecknet innan du skriver ner det. Skriv lugnt. Hoppa över tecken som du
missar! Försök inte att minnas tecken som du just missat. Då kommer du nog att
missa efterföljande tecken också. Koncentrera dig i stället på tecknen som
kommer.

Vissa morsetecken är så korta att det är svårt att hinna skriva ner dem. För att
spara tid måste vissa tecken skrivas i ett penndrag, t.ex. bokstäverna M, N m.
fl.. Bokstaven E som är det kortaste tecknet skriver man som en bakvänd trea
( \reflectbox{3} ). Bokstaven U bör formas fyrkantig och bokstaven V spetsig, annars
förväxlas de lätt. En nolla skrivs som Ø, med genomstrykning och en etta som 1.
En nolla utan streck kan lätt förväxlas med bokstaven O och en etta utan fot med
bokstaven I.

Var noga med handstilen från början och jobba hela tiden med att förbättra den.
En olämpligt inlärd handstil är mycket svår att arbeta bort och då får man
problem vid högre hastigheter. Du ska ju själv kunna tyda din text i
efterhand, men viktigast är att provförrättaren också ska kunna läsa den.

Inlärningstexter är ofta uppdelade i grupper med 5 eller 4 tecken. Dessa ska
simulera ord. Var noga med att du får tydliga ordmellanrum även på papperet.

\section{Eftersläpning vid mottagning}

Tiden för vart och ett morsetecken varierar kraftigt. För att få en lugnare
nedskrivning bör man försöka hålla några tecken i minnet och släpa efter med
nedskrivningen. Detta är nödvändigt i högre hastigheter och särskilt vid vissa
teckenkombinationer.

\emph{Läs inte!} Det är frestande att försöka bilda ord av de bokstäver som man
just skrivit ner. Läsningen tar bort uppmärksamhet från mottagningen och det
blir lätt felgissningar. Man tappar lätt den text som man just då tar emot. Läs
alltså inte och gissa inte på orden. Täck över det skrivna med den lediga
handen!

\section{Sändningsövningar}

Att telegrafera är att uttrycka sig. De handsända morsetecknen ska vara
tydliga, på samma sätt som att tal och vanlig handskrift ska vara det. Det är
därför mycket viktigt att teckengivningen lärs in på rätt sätt. Speciellt de
första sändningsövningarna bör ske tillsammans med en kunnig instruktör. Om
instruktör saknas -- följ då noga anvisningarna och var självkritisk!

\section{Hjälpmedel vid sändningsövning}

\hilight{TODO: Kolla upp det här programmet och om det fortfarande finns tillgängligt.}

För sändningsövningarna behövs en kassettbandspelare eller en dator med SSA:s
dataprogram ''Träna Morse''. Vidare behövsen summer ansluten till en
telegrafnyckel och en stereohörtelefon. Eventuellt kan man ha en andra summer
som nycklas av datorn och vars ljud matas i en av hörlurarna.

Lär in sändning med en manuell telegrafnyckel och inte med en s.k. bug. Vid
provtagning blir man nämligen ofta nervös och då är det lätt att sända fel med
en bug. Särskilt med en el-bug är risken stor för nya fel ''bara för att man
råkat snudda vid fel paddel''.  Vid rättning med bug kommer därför sällan ett fel
ensamt.

\section{Arbetsställning vid sändning}

Bild \ref{fig:bild_morse_3_4}

\begin{figure}
  \fbox{
    \includegraphics[width=0.5\textwidth]{images/bild_morse_3}
    \includegraphics[width=0.5\textwidth]{images/bild_morse_4}
  }
  \caption{Rätt sittställning sett framifrån och från sidan}
  \label{fig:bild_morse_3_4}
\end{figure}

Det är viktigt att ha rätt arbetsställning redan från början. Vid hög
sändningstakt och långa sändningspass blir man annars lätt trött och får dålig
teckengivning. Över 60-takt börjar rätt arbetsställning att få stor betydelse.

Vid trötthet under sändning höjer man ofta axeln varvid armbågen åker ut. Det
blir då arbetsamt och man får ''bryta sig'' genom slutet på texten under dålig
teckengivning.

Sitthöjden bör vara så att båda fötterna kan vila på golvet eller på en fotpall.
Telegrafnyckeln bör placeras så, att underarmen är vågrät när handen vilar på
nyckelknoppen. Överarmen kan då hänga avslappnad rakt nedåt och över- och
underarmen kan bilda en rät vinkel.

Nyckeln bör vara fastsatt. Det är tyvärr vanligt, att nyckeln ställs löst på ett
olämpligt högt bord. Detta medför en olämplig och tröttande arbetsställning.

\section{Nyckelfattning och handrörelser}

\begin{wrapfigure}{R}{0.5\textwidth}
  \fbox{\includegraphics[width=0.5\textwidth]{images/bild_morse_5}}
  \caption{Rätta handledsrörelser}
  \label{fig:bild_morse_5}
\end{wrapfigure}

Bild \ref{fig:bild_morse_5}.

Håll löst omkring nyckelknoppen med tummen och långfingret. Pekfingrets
undersida ska vila lätt ovanpå knoppen. Använd alltid denna
trefingerfattning. Håll nyckelknoppen ganska långt in på fingrarna. När man
senare vill öka takten kan man flytta ut fattningen mot fingerspetsarna.

Morsetecknen skapas med rytmiska handledssvängningar uppåt/nedåt. Håll inte hårt
om knoppen -- men släpp den inte heller -- och spänn inte handleden. Handleden
ska svänga mellan ett något upplyft och ett vågrätt läge. I det vågräta läget
når nyckeln sitt s.k. kontaktläge. För att nästa tecken ska hinnas med i tid,
får handleden inte svänga djupare än till det vågräta läget.

\section{Styrd sändning}

Sändningsövningarna börjar med styrd sändning, men först sedan morsetecknen
lärts in grundligt genom lyssning. Vid styrd sändning använder man
stereohörlurar så att datorns eller bandspelarens sändning hörs i den ena luren
och den egna sändningen i den andra. Den ton som nycklas hämtas från en
generator som avger en konstant ton.

En textutskrift används som förlaga för den egna sändningen. Det gäller att
lyssna på morsetecknen från datorn eller bandet, samtidigt läsa samma tecken
från utskriften och själv sända dessa med nyckeln. Ljudbilden från en egna
sändningen ska då sammanfalla med den från förebilden. På så sätt samövas
hand- och armmusklerna, synen och hörseln för rätt teckengivning.

I SSA:s kurser på ljudband och data finns rytmiska ramsor för övning av styrd
sändning. Börja med att öva ramsorna i nummerordning. När man blir säkrare
behöver man inte alltid träna alla ramsor. Man känner själv vilka ramsor som man
behöver öva mera.

Styrd sändning övas utan spärrning. Teckenhastigheten och trafikhastigheten ska
då vara lika. Trafikhastigheten bör åtminstone vara 35 till45 tecken/minut för
attteckenrytmen ska bli bra. Träna mycket på siffror i den styrda
sändningen. Det ger färdighet vid övergångarna mellal korta och långa
teckendelar i tecknen. Även mellan vissa morsetecken kan övergångarna vara
svåra.

\section{Fri sändning}

Först ska styrd sändning av ramsor och tecken klaras utan problem. Börja först
därefter med fri sändning utan ljudförebild. Normalt ska sändning göras utan
spärrning.

Försök komma ihåg teckenrytmen från den styrda sändningen. Siffror och
skiljetecken är svårast att sända. Öva därför dessa tecken extra mycket. Då blir
också bokstäverna lättare att sända!

Sänd inte fortare än att handleden fortfarande arbetar mjukt vid kontaktläget,
men ändå distinkt. Sändningen är ditt visitkort och därför krävs att den har
kvalitet.

\begin{figure}
  \fbox{\includegraphics[width=\textwidth]{images/bild_morse_6}}
  \caption{Telegrafnyckel}
  \label{fig:bild_morse_6}
\end{figure}

\section{Kontroll av teckengivningen}

Läsbarheten av den sändningsstil, som uppvisas vid certifikatsprovet,
bedöms. Ett i övrigt godkänt prov kan alltså bli underkänt p.g.a. dålig
teckengivning. Återkalla därför ett tveksamt utformat morsetecken och sänd om
det, men var då klar över att provtexten ökar med det antal tecken man sänder
om. Det innebär tidsförlust.

För kontroll av teckengivningen under sändningsprovet, och registreringen av
det, användes förr en teckenskrivare med pappersremsa. Emellertid är en sådan
skrivare numera ett svåråtkomligt hjälpmedel.

Det hjälpmedel, som i stället står till buds, är en ljudbandspelare, men tyvärr
har ju en sådan inte grafisk visning. En telegraferingskunnig person bör därför
anlitas för bedömning av teckengivningen.

\section{Exempel på provtext}

.... ASCUNCION ÄR HUVUDSTAD I PARAGUAY, SOM LIGGER I SYDAMERIKA.  VID
RADIOTELEFONERING UTGÖRES NÖDSIGNALEN AV ORDET MAYDAY OCH SKALL OM MÖJLIGT
UTSÄNDAS PÅ FREKVENSEN 2182 KHZ. QRV? MEANS ARE YOU READY? THE RECEIVER CONTROL
SETTINGS SHOULD BE ADJUSTED AS INDICATED ON PAGE 3-4, DATED 7/10 1994. QRT + @
(summa 277 teckenvärden)

\section{Beräkning av antalet teckenvärden}

Vid beräkning av antalet teckenvärden i en telegramtext ska bokstäver (utom Å)
räknas som ett (1) teckenvärde. Siffror, skiljetecken, felsändningstecken samt
bokstaven Å ska räknas som två (2) teckenvärden.

I ovanstående exempel på provtext är fördelningen av teckenvärdena följande:

\begin{tabular}{lrcrcr}
Bokstäver          & 1 & $\cdot$ & 227 & = & 227 \\
Siffror            & 2 & $\cdot$ & 13  & = & 26  \\
Skiljetecken       & 2 & $\cdot$ & 12  & = & 24  \\
Summa teckenvärden &   &         &     & = & 277
\end{tabular}

Observera, att lystrings-, slut- och avslutningstecken samt felsända avsnitt med
respektive felsändningstecken också ska ingå i summan av teckenvärden.

Den därefter beräknade takten är den s.k. telegram- eller trafikhastigheten.

\section{Beräkning av takten}

Formel:

$$\frac{\mathrm{summa\ teckenv"arde }\cdot 60}{\mathrm{tid} [\mathrm{sekunder}]}
= \mathrm{tecken/min}$$

Exempel: Felfri sändning av ovanstående exempel på provtext med summa
teckenvärde 277 tar exakt 4 minuter och 20 sekunder (260 sekunder). Takten blir
då:

$$\frac{277 \cdot 60}{260} = 63,9\ \mathrm{tecken/min}$$

\begin{figure}
  \fbox{\includegraphics[width=\textwidth]{images/bild_morse_7}}
  \caption{Handstilar}
  \label{fig:bild_morse_7}
\end{figure}

\begin{figure}
  \fbox{\includegraphics[width=\textwidth]{images/bild_morse_8}}
  \caption{Handstilar}
  \label{fig:bild_morse_8}
\end{figure}
