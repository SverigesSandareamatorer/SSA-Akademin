\chapter{Mottagare}

\section{Mottagare}
\label{mottagare}
\index{mottagare}

\emph{Energin i de elektromagnetiska magnetfält, som omger oss,
  alstrar högfrekventa strömmar i alla metallföremål.
  För att effektivt fånga upp dessa fält används antenner.
  Fastän energin i fälten kan få en lampa att lysa om sändarantennen
  är tillräckligt nära, så går det ändå inte att uppfatta den information
  som fälten också kan innehålla.
  För det behövs en radiomottagare för att dels förstärka de oftast mycket
  svaga signalerna och dels uttyda informationen i dem.}

\emph{Lyssna på amplitudmodulerade rundradiosändningar på mellanvåg
  kan man enklast göra med hjälp av en detektormottagare.
  Speciellt under dygnets mörka timmar vintertid kan man höra utländska sändare
  med denna enkla mottagare, låt vara att det hörs mycket svagt.
  I detektormottagaren omvandlas fältens energi till elektricitet och
  sedan till ljud.
  Så länge som ingen förstärkare används, förbrukas ingen annan energi än
  den som fångas ur fälten -- radiovågorna.}
