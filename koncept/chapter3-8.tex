\section{Frekvensblandare}
\label{blandare}
\index{blandare}
\index{frekvensblandare}
\index{mixer}

\subsection{Grundprinciper}

En anordning som blandar signaler för att skapa andra kallas som
namnet säger för \emph{blandare} (eng. \emph{mixer}).
Blandare används både i mottagare och sändare och funktionsprinciperna är lika
i båda fallen.
Vad som skiljer i stort är hur de används.

Det finns många blandarkopplingar varav de vanligaste beskrivs här.
Enkla typer med vissa nackdelar ställs mot sådana som är mer
komplicerade, men har fördelar.

\begin{figure}
\includegraphics[width=\textwidth]{images/cropped_pdfs/bild_2_3-83.pdf}
\caption{Principer för frekvensblandning}
\label{fig:BildII3-83}
\end{figure}

Bild \ref{fig:BildII3-83} visar principerna för frekvensblandning.
När en linjär förstärkare matas med två signaler så sammanlagras de.
Den resulterande signalen vid varje tidpunkt är den förstärkta summan av de
inmatade signalerna.

När en olinjär förstärkare matas med två signaler så blandas de med varandra.
Förutom ingångssignalerna uppträder genom blandningen ytterligare signaler på
förstärkarutgången, så kallade blandningsprodukter.

Två av blandningsprodukterna är särskilt intressanta, det är summan
och skillnaden av ingångssignalernas frekvenser.
De oönskade, övriga blandningsprodukterna filtreras bort med en avstämd krets
eller ett bandpassfilter.

\subsection{Entaktsblandaren}
\index{entaktsblandaren}
\index{blandare!entakts}

\begin{figure}
\includegraphics[width=\textwidth]{images/cropped_pdfs/bild_2_3-84a.pdf}
\caption{Entaktsblandaren}
\label{fig:BildII3-84a}
\end{figure}

Bild \ref{fig:BildII3-84a} visar entaktsblandaren.
Vi kan övertyga oss om, att de fyra blandningsprodukterna verkligen uppstår.
Först undersöker vi den enklaste blandaren, som är ett olinjärt element i form
av en diod.

Det finns ingen förstärkare i kopplingen.
Signalspänningarna adderas genom att de två transformatorernas
sekundärlindningar är seriekopplade.
Dioden ''förvränger'' kraftigt summaspänningens kurvform.
Beroende av hur dioden är polariserad (vänd i kopplingen) blir den negativa
eller den positiva halvvågen bortskuren.

Signalen på blandarens utgång, alltså efter dioden, innehåller
bl.a. frekvenserna \(f_1, f_2, f_2+f_1, f_2-f_1\).
Den lägsta frekvensen \(f_1\) kan lättast påvisas genom att ansluta ett
lågpassfilter till blandarens utgång.

Resultatet kan studeras med ett oscilloskop.
Liksom på bilden ser man då att kondensatorn laddas upp till den positiva
halvvågens toppvärde och med gott närmevärde följer kurvformen på \(f_1\).

\begin{figure}
\includegraphics[width=\textwidth]{images/cropped_pdfs/bild_2_3-84b.pdf}
\caption{Entaktsblandaren med resonator}
\label{fig:BildII3-84b}
\end{figure}

Bild \ref{fig:BildII3-84b} visar entaktsblandaren med en resonator.
En svängningskrets med lämplig bandbredd, och som är avstämd till
resonans frekvensen \(f_2\), ansluts nu till blandarens gång.
En signal med frekvensen \(f_2\) kan då urskiljas och studeras i oscilloskopet.
Svängningskretsen tillförs energi under de positiva halvvågorna.
Energin i svängningskretsen kompletterar med den negativa halvvågen, varvid en
del av kretsens energi förbrukas.
Därför har de positiva och negativa halvvågorna inte samma amplitud (toppvärde).

Det syns i oscilloskopet hur amplituden ''svävar''.
Av detta dras slutsatsen att signalen består av fler frekvenser än \(f_2\).
Signalen är sammansatt av \(f_2, f_2+f_1\) och \(f_2-f_1\).
Signalen \(f_1\) ligger utanför svängningskretsens selektiva område och är
därför bortfiltrerad (undertryckt).
Blandningsprodukterna \(f_2 + f_1\) och \(f_2 - f_1\) har båda en mindre
amplitud än \(f_2\).

Att det finns olika grundtoner och blandningsprodukter kan bevisas med en ännu
smalare svängningskrets med variabel frekvensavstämning, se bildens nedre del.
Vi har hittills utgått från entaktsblandaren.
Mer utvecklade blandartyper, såsom mottaktblandaren och ringblandaren,
producerar färre blandningsprodukter.

\subsubsection{Mottaktsblandaren}
\index{mottaktsblandare}
\index{blandare!mottakts}

\begin{figure}
\includegraphics[width=\textwidth]{images/cropped_pdfs/bild_2_3-85.pdf}
\caption{Mottaktsblandaren}
\label{fig:BildII3-85}
\end{figure}

Bild \ref{fig:BildII3-85} visar mottaktsblandaren.
Mottaktblandaren har två dioder, till skillnad mot entaktsblandarens enda diod.
HF-transformatoremas ena lindning har mittuttag.
Ingången \(E_1\) ligger på den ena transformatorns primärlindning.
Ingången \(E_2\) 1igger över de båda mittuttagen.
Utgången ligger på den andra transformatorns sekundärlindning.

Ingången \(E_1\) matas med en signal med en låg frekvens \(f\).
Eftersom en av de båda dioderna alltid spärrar, så flyter det ingen ström.
De streckade pilarna visar endast i vilken riktning strömmen kunde flyta, om de
spärrande dioderna vore öppna.
Men så länge som ingen signal ligger på ingång \(E_2\), uppträder ingen
signal på utgången.

Signalen på \(E_1\) avlägsnas och i stället matas ingången med en hög
frekvens \(F\).
Under den positiva halvvågen är de båda dioderna öppna och genom båda flyter
lika stor ström.
De båda transformatorernas lindningshalvor genomflyts av lika ström i motsatt
riktning och då upphäver magnetfälten i lindningshalvorna varandra och ingen
signal uppträder på utgången.

När signaler läggs båda ingångarna händer följande:

Dioderna öppnar och stänger i takt med signalen på ingång \(E_2\), med
frekvensen \(F\).
Den mycket svagare signalen på ingång \(E_1\), med frekvensen \(f\), kan
alltefter polaritet passera diod \(D_1\) eller \(D_2\).
På återvägen överlagras signalen från \(E_1\) på signalen från \(E_2\).
Strömmarna i lindningshalvorna är olika stora.
Då uppträder en signal på utgången.
Efter blandaren följer ett filter som endast släpper igenom de önskade
blandningsprodukterna \(F + f\) eller \(F - f\).

\subsubsection{Ringblandaren}
\index{ringblandare}
\index{blandare!ring}

\begin{figure}
\includegraphics[width=\textwidth]{images/cropped_pdfs/bild_2_3-86.pdf}
\caption{Ringblandaren}
\label{fig:BildII3-86}
\end{figure}

Bild \ref{fig:BildII3-86} visar ringblandaren.

Ringblandaren består av fyra dioder, som är riktade åt samma håll i en
''diodring''.
Ingången matas med en signal med en låg frekven \(f\).
Till skillnad mot i mottaktsblandaren flyter en ström genom \(D_1\) och \(D_4\)
resp. \(D_2\) och \(D_3\), men inte genom utgångstransformatorn.
Ingen signal finns på utgången så länge som signalen \(F\) saknas.

Signalen på \(E_1\) avlägsnas och i stället matas ingången \(E_2\) med
en hög frekvens \(F\).
Till skillnad mot i mottaktsblandaren flyter en ström genom dioderna \(D_1\)
och \(D_2\) resp. \(D_3\) och \(D_4\) och då upphäver magnetfälten i
transformatorernas lindningshalvor varandra.
Ingen signal finns på utgången, så länge som signalen \(f\) saknas.

När signaler läggs på båda ingångarna händer följande:

De fyra dioderna kommer att öppna och stänga parvis.
Som i mottaktblandaren överlagras strömmen från ingång \(E_1\) på den ström
som dioderna öppnar för.

Här utnyttjas båda halvperioderna av \(F\).
Strömmarna i lindningshalvorna blir olika stora.
På utgången uppträder då en signal.
Efter blandaren följer ett filter som släpper igenom de önskade
blandningsprodukterna.

\subsection{Jämförelse av blandare}

\begin{figure}
\includegraphics[width=\textwidth]{images/cropped_pdfs/bild_2_3-87.pdf}
\caption{Jämförelse mellan olika blandare}
\label{fig:BildII3-87}
\end{figure}

Bild \ref{fig:BildII3-87} visar de tre beskrivna grundkopplingarna och de
jämförs med avseende på frekvensspektrum på utgången.

Vid entaktsblandaren uppträder summafrekvensen \(f + F\) och
skillnadsfrekvensen \(F - f\), vidare ingångsfrekvenserna \(f\) och \(F\),
deras övertoner \(2f\), \(3f\), \(4f\) o.s.v., \(2F\), \(3F\),
\(4F\) o.s.v., liksom deras blandningsprodukter \(F\pm 2f\), \(F\pm
3f\) o.s.v., \(2F \pm f\), \(2F \pm 2f\), \(2F \pm 3f\) o.s.v.

Vid mottaktblandaren saknas frekvensen \(F\) och dess övertoner.
Vidare bortfaller de jämna övertonerna av frekvensen \(f\).

Vid ringblandaren bortfaller ännu fler icke önskvärda signaler,
nämligen ingångssignalerna \(f\) och \(F\) och alla deras övertoner.
Endast blandningsprodukter av udda övertoner uppträder.

På bilden visas det fallet att frekvensen \(f\) är mycket låg och då
ligger blandningsprodukterna mycket nära varandra i frekvens.

Vid entaktsblandaren filtrerar svängningskretsen ut frekvenserna \(F +
f\), \(F - f\), och \(F\).
Vid mottakt- och ringblandaren saknas däremot frekvensen \(F\), den filtrerade
signalen innehåller endast blandningsprodukterna \(F + f\) och \(F - f\).
Om dessa båda blandningsprodukter är väl åtskilda eller svängningskretsen har en
bättre selektionsförmåga, då blir enbart summafrekvensen \(F + f\)
eller skillnadsfrekvensen \(F - f\) framfiltrerad.

Vi har visat tre typer av blandare med passiva komponenter.
Sådana innehåller olinjära dioder (germanium- eller kiseldioder).
Det finns även blandare med aktiva komponenter, d.v.s. elektronrör eller
transistorer (bipolära, FET, MOSFET), men det skulle leda för långt
att gå in på alla olika lösningar.
I kapitlen 4. Mottagare och 5. Sändare beskrivs hur frekvensblandning används
för modulering och demodulering.

\subsection{Icke önskade övertoner och blandningsprodukter}

Varje olinjärt arbetande funktionssteg alstrar förutom nyttofrekvenser
även icke önskade signaler med andra frekvenser.
Både önskade och icke önskade signaler kan bestå av övertoner eller
blandningsprodukter (skillnads- och summatoner) eller bådadera.

Vissa av signalerna filtreras fram för att utgöra nyttosignaler.
Andra signaler filtreras bort, så att t.ex. utsändning inte sker på fel
frekvenser.

\begin{figure}
\includegraphics[width=\textwidth]{images/cropped_pdfs/bild_2_3-88.pdf}
\caption{Frekvensspektrum från en Super-VFO}
\label{fig:BildII3-88}
\end{figure}

Bild \ref{fig:BildII3-88} visar ett frekvensspektrum från en Super-VFO.
I ett tidigare avsnitt har vi beskrivit en s.k. super-VFO.
Vi ska nu undersöka vilka blandningsprodukter som uppstår i en sådan.
De två mest uppenbara frekvenserna är blandningsprodukterna (summan) i
området 144--146~MHz och (skillnaden) i området 128--126~MHz.

Ut från blandaren finner vi ingångsfrekvensen 136~MHz och dess
övertoner 272~MHz, 408~MHz o.s.v. såväl som VFO-signalen och dess
övertoner.
På bilden är VFO-frekvensen 8~MHz och dess övertoner inritade, d.v.s. 16~MHz,
24~MHz, 32~MHz o.s.v.

Tyvärr bildar också de båda ingångssignalernas övertoner
blandningsprodukter vilket bilden visar.

Bandpassfiltret släpper igenom nyttofrekvensen, men dämpar alla
övertoner och blandningsprodukter.
Detta är enklare ju längre ifrån nyttosignalen de icke önskade signalerna
ligger.
I vårt exempel faller VFO-signalens övertoner inom bandpassfiltrets passband
på följande sätt:

\begin{align*}
  &15 \cdot 9,6   &= 144 \text{MHz} \quad \text{till} \quad 15 \cdot 9,733 &= 146 \text{MHz} \\
  &16 \cdot 9,0   &= 144 \text{MHz} \quad \text{till} \quad 16 \cdot 9,125 &= 146 \text{MHz} \\
  &17 \cdot 8,471 &= 144 \text{MHz} \quad \text{till} \quad 17 \cdot 8,588 &= 146 \text{MHz} \\
  &18 \cdot 8,0   &= 144 \text{MHz} \quad \text{till} \quad 18 \cdot 8,111 &= 146 \text{MHz} \\
\end{align*}

%%

Eftersom det här handlar om 15:e -- 18:e övertonerna, så blir
amplituderna så små, att vi kan bortse från dem.

Det är viktigt med goda filter i signalbehandlande funktionssteg.
En god regel är att på ett tidigt stadium filtrera bort oönskade
övertoner och blandningsprodukter -- helst i varje steg -- så att
onödigt komplexa signaler undviks.
Det är också viktigt med frekvensvalet, så att oönskade blandningsprodukter
kommer så långt bort från nyttofrekvensen som möjligt, liksom att endast mycket
höga övertoner med motsvarande små amplituder faller inom det nyttiga
frekvensområdet.
