\mediumtopfig{images/nomogram_db_effekt.png}{Nomogram för omvandling mellan effekt och decibel}{ellära-nomogram-db-effekt}

\section{Effekt och energi}
\harecsection{\harec{a}{1.9}{1.9}}
\label{effect och energi}
\index{effekt}
\index{energi}

\subsection{Effekt i en sinusformad signal}
\harecsection{\harec{a}{1.9.1}{1.9.1}}

För beräkning av effekten av en sinusformad signal använder man effektivvärdet
av spänning och ström.
%%
\[\begin{array}{ccc}
    U_{\textit{eff}} = \dfrac{U_{max}}{\sqrt{2}} &
    \quad I_{\textit{eff}} = \dfrac{I_{max}}{\sqrt{2}} &
    \quad P = U_{\textit{eff}} \cdot I_{\textit{eff}} \\
    \end{array}\]


\subsection{Effektändring uttryckt i dB}
\harecsection{\harec{a}{1.9.2}{1.9.2}}
\label{decibel}
\index{dB}
\index{dB!effekt}
\index{effekt!dB}
\label{effekt_db}

Måtten i det metriska systemet är alldagliga och ingen finner det märkligt att
det till exempel går tio decimeter på en meter.
Däremot är begreppet decibel ovant för många.

I detta avsnitt förklaras det mycket användbara begreppet decibel.
Decibel (dB) är en tiondedel av grundenheten Bel (B).

Räkning med decibel grundas på logaritmer, som är ett bekvämt sätt att uttrycka
och behandla talvärden.

\begin{quote}\emph{
Decibel är ett dimensionslöst uttryck för graden av dämpning alternativt
förstärkning.
}\end{quote}

\emph{Effektdämpning} är följden av att vissa komponenter bromsar elektrisk
ström.
Den bromsande faktorn kan vara en resistans R, induktans L, kapacitans C eller
sammansatta nätverk av R, L och C.

\emph{Effektförstärkning} innebär att en transistor, ett elektronrör eller
annan så kallad aktiv komponent kan styra en större elektrisk ström och därmed
större effekt än den själv styrs med.
Vad som förorsakar effektförändringarna går vi inte in på i detta sammanhang,
utan byggdelarna betraktas som ''svarta lådor'' med anslutningsklämmor.

En byggdel med två ingångs- och två utgångsklämmor kallas för ''fyrpol'', se bild~\ssaref{fig:BildII1-32}.

\smallfig[0.4]{images/cropped_pdfs/bild_2_1-32.pdf}{Effektförhållande}{fig:BildII1-32}

Antag att den inmatade effekten P är \SI{1}{\watt}.
Om effekten inte ändras vid passagen genom fyrpolen, så är även den uttagna
effekten \SI{1}{\watt}.

\emph{Effektförhållandet} mellan in- och utgångarna är då:
%%
\[\dfrac{P_{in}}{P_{ut}} = \dfrac{1\ \textit{watt}}{1\ \textit{watt}} = 1 (\text{kvoten} = 1)\]
%%
Oförändrad effekt varken dämpas eller förstärks, varför både dämpningen och
förstärkningen har talvärdet 0.
Enheten på talvärdet är Bel, dämpningen eller förstärkningen är således 0~Bel.
En tiondel därav är 0~decibel (\SI{0}{\decibel}).

Omräkning av kvoten av en effektändring till \si{\decibel} görs så, att
10-logaritmen för kvoten söks och resultatet blir effektändringen uttryckt i Bel
(B).
Om resultatet uttrycks i \si{\decibel}, ska Bel-värdet multipliceras med 10.

Logaritmer förklaras i bilaga \ssaref{logaritmer}.

För att förenkla beräkningen av dB-talet divideras det högre effekttalet med det
lägre.
Bokstaven a i följande formler betyder antingen förstärkning (+a) eller
dämpning (-a) beroendet på vilket förtecken som sätts.
%%
\[a[B] = \log \dfrac{P_{\text{hög}}}{P_{\text{låg}}}\]
\[a[dB] = 10\log \dfrac{P_{\text{hög}}}{P_{\text{låg}}}\]
%%
Att addera och subtrahera värden på en logaritmisk skala motsvarar att
multiplicera respektive dividera värden på en linjär skala.
Huvudskalorna på en räknesticka är logaritmiska.
(Räknestickan är ett enkelt och förut mycket använt hjälpmedel).

Med hjälp av nomogrammet i bild \ssaref{ellära-nomogram-db-effekt} kan en
\emph{effektändring}, uttryckt som kvot (effekterna dividerade med varandra),
omvandlas till decibel och omvänt.


Följande avrundade värden kan utläsas:

\begin{center}
\begin{tabular}{rlrlrl}
0 dB & = 1 &  1 dB & =  1,25 & 2 dB = 1,6 \\
3 dB & = 2 &  4 dB & =  2,5  & 5 dB = 3,2 \\
6 dB & = 4 &  7 dB & =  5    & 8 dB = 6,3 \\
9 dB & = 8 & 10 dB & = 10    & 11 dB = 12,5
\end{tabular}
\end{center}

Det vill säga vid ökning fördubblas effekten för var 3:e dB och vid minskning
halveras effekten för var 3:e \si{\decibel}.

Om kvoten är en eller flera 10-potenser högre än 10, så kan nomogrammet utökas
enligt följande tabell.

\begin{center}
\begin{tabular}{rllr}
Kvot av & Analys             & Skriv            & dB \\
\(P_{\text{hög}}/P_{\text{låg}}\) &          &                  &    \\
     1 & 1 har 0 nollor      & \(0 \cdot 10\) = &  0 \\
    10 & 10 har 1 nolla      & \(1 \cdot 10\) = & 10 \\
   100 & 100 har 2 nollor    & \(2 \cdot 10\) = & 20 \\
 1 000 &  1 000 har 3 nollor & \(3 \cdot 10\) = & 30 \\
10 000 & 10 000 har 4 nollor & \(4 \cdot 10\) = & 40
\end{tabular}
\end{center}

\subsection{Strömändring uttryckt i dB}
\index{ström!dB}
\index{dB!ström}

%% k7per: These paragraphs are hard to use, convert the math to real formulas?
Förhållandet mellan strömmar liksom mellan spänningar kan även uttryckas i
\si{\decibel}, men annorlunda än mellan effekter.
En fyrpol med inbördes lika ingångs- och utgångsimpedans är förutsättningen för
jämförelse.

Enligt Joules lag är \(P = I^2 \cdot R\) (\(P = U \cdot I\)), således

\[\dfrac{P_{\text{hög}}}{P_{\text{låg}}} = \dfrac{I_{\text{hög}}^2 \cdot R}{I_{\text{låg}}^2 \cdot R}\].

R kan avkortas \emph{om in- och utgångsimpedanserna (resistanserna) är lika}.

En jämförelse uttryckt i dB kan endast göras under samma förutsättningar;
här att impedanserna (resistanserna) är lika, således

\[\dfrac{P_{\text{hög}}}{P_{\text{låg}}} = \dfrac{I_{\text{hög}}^2}{I_{\text{låg}}^2}\].

Effektförhållandet eller kvadratvärdet på strömförhållandet kan uttryckas
logaritmiskt i B eller dB

\[a[dB] = 10\log \dfrac{I_{\text{hög}}^2}{I_{\text{låg}}^2}\]

Eftersom \(\log x^2 = 2 \cdot \log x\), fås slutligen

\[a[dB] = 20\log \dfrac{I_{\text{hög}}}{I_{\text{låg}}}\].

\subsection{Spänningsändring uttryckt i dB}
\index{spänning!dB}
\index{dB!spänning}

Förhållandet mellan spänningar kan uttryckas i dB på ett liknande sätt som med
strömmar.

Enligt Joules lag är \(P = \frac{U^2}{R}\) (\(P = U \cdot I\))

Två effekter kan ställas i förhållande till varandra på följande sätt:
%%
\[\dfrac{P_{\text{hög}}}{P_{\text{låg}}}=\dfrac{U_{\text{hög}}^2 \cdot R}{U_{\text{låg}}^2 \cdot R}\]
%%
\(R\) avkortas och efter omskrivning fås en formel som liknar den för strömmar
%%
\[\dfrac{P_{\text{hög}}}{P_{\text{låg}}} = \dfrac{U_{\text{hög}}^2}{U_{\text{låg}}^2}\]
\[a[dB] = 20\log \dfrac{U_{\text{hög}}}{U_{\text{låg}}}\]
%%
Med nomogrammet i bild \ssaref{ellära-nomogram-db-spänning} kan kvoten av en
ström- eller spänningsändring omvandlas till decibel och tvärt om.

\mediumfig{images/nomogram_db_spanning.png}{Nomogram för omvandling mellan spänning och decibel}{ellära-nomogram-db-spänning}

Följande avrundade värden kan utläsas:

\begin{center}
\begin{tabular}{rlrlrl}
0 dB & = 1   &  1 dB & = 1,12 &  2 dB = 1,25 \\
3 dB & = 1,4 &  4 dB & = 1,6  &  5 dB = 1,8 \\
6 dB & = 2   &  7 dB & = 2,24 &  8 dB = 2,5 \\
9 dB & = 2,8 & 10 dB & = 3,2  & 11 dB = 3,6
\end{tabular}
\end{center}

Det vill säga vid ökning fördubblas strömmen resp. spänningen för var 6:e
\si{\decibel} och att vid minskning halveras strömmen resp. spänningen för var
6:e \si{\decibel}.

Om kvoten är en eller flera 10-potenser högre än 10, så kan nomogrammet utökas
enligt följande tabell.

\begin{center}
\begin{tabular}{rllr}
  Kvot av & & & \\
\(U_{\text{hög}}/U_{\text{låg}}\) &          &                  &    \\
\(I_{\text{hög}}/I_{\text{låg}}\) & Analys             & Skriv            & dB \\
  \hline
     1 & 1 har 0 nollor      & \(0 \cdot 20\) = &  0 \\
    10 & 10 har 1 nolla      & \(1 \cdot 20\) = & 20 \\
   100 & 100 har 2 nollor    & \(2 \cdot 20\) = & 40 \\
 1 000 &  1 000 har 3 nollor & \(3 \cdot 20\) = & 60 \\
10 000 & 10 000 har 4 nollor & \(4 \cdot 20\) = & 80
\end{tabular}
\end{center}

\section{dB med miniräknare}

%% k7per: Hard to read, turn into math...
När beräkningen av förstärkning eller dämpning uttryckt i \si{\decibel} görs med
miniräknare låter man räknaren sköta hela beräkningen.

Med miniräknare skrivs uttrycken för \si{\decibel} så här:

För effekt \(a[dB] = 10\log \dfrac{P_{\text{ut}}}{P_{\text{in}}}\)

För spänning \(a[dB] = 20\log \dfrac{U_{\text{ut}}}{U_{\text{in}}}\)

\emph{Lägg märke till hur värdena ut och in används i ekvationerna.}

Detta gör att man vid beräkningen automatiskt får positiva svar för
förstärkning och negativa svar för dämpning.

\section{Decibel över 1 mW vid 50 ohm [dB(m)]}
\label{dBm}

Det är mycket vanligt att in- och utgångarna i HF-utrustningar utförs
med en impedans av \SI{50}{\ohm}.
För god anpassning väljs då koaxialkablarna mellan apparaterna med en
karaktäristisk impedans av \SI{50}{\ohm}.

Det har utvecklats en praxis, att referensvärdet vid jämförelse av signalnivåer
i radiosystem ska vara en milliwatt (\SI{1}{\milli\watt}) utvecklad i en
belastning med impedansen \SI{50}{\ohm}.
Signalnivåer över belastningen \SI{50}{\ohm} kan uttryckas i dB(m) eller ofta
dBm, där (m) står för milliwatt, varvid referenseffekten \SI{1}{\milli\watt} är
0\,dB(m) vid \SI{50}{\ohm}.

Det spänningsfall som bildas över belastningen \SI{50}{\ohm} vid effektnivån
0\,dB(m) är
%%
\[U = \sqrt{P\cdot R} = \sqrt{1\cdot 10^{-3} \cdot 50} \approx \SI{0,224}{\volt}\]
%%
Den ström som flyter genom belastningen \SI{50}{\ohm} vid effektnivån 0\,dB(m)
är
%%
\[
I = \sqrt{\frac{P}{R}} = \sqrt{\frac{1\cdot 10^{-3}}{50}} \approx \SI{0,0045}{\ampere} = \SI{4,5}{\milli\ampere}
\]
%%
Strömmen \SI{4,5}{\milli\ampere} genom belastningen \SI{50}{\ohm} motsvarar
således 0\,dB(m).

Varje annan effekt, spänningsfall och ström som uppstår vid en belastning av
\SI{50}{\ohm} kan jämföras med respektive referensvärden \SI{1}{\milli\watt},
\SI{0,22}{\volt} och \SI{4,5}{\milli\ampere}.
\emph{dB(m) är ett absolut och logaritmiskt mått.}

\vspace*{1ex}
\noindent
Effekt
%%
\begin{gather*}
	a [dB(m)] = 10 \log\frac{P_{[\SI{50}{\ohm}]}}{1[mW_{\SI{50}{\ohm}}]} \\
	P_{50} = 1 [mW] \cdot 10^{\dfrac{a}{10}}
\end{gather*}
%%
Ström
%%
\begin{gather*}
	0 dB(m) \approx 4,47 mA_{50} \\
	a [dB(m)] \approx 20 \log\frac{I_{50}}{4,47}
\end{gather*}
%%
Spänning
%%
\begin{gather*}
	0 dB(m) \approx 0,224 V_{50} \\
	a [dB(m)] \approx 20 \log\frac{U_{50}}{0,224} \\
	U_{50} \approx 0,224 \cdot 10^{\dfrac{a}{20}}
\end{gather*}

\section[Sambandet spänning och dBm]{Sambandet mellan spänning och dBm}

\begin{center}
\begin{tabular}{S[table-format=-2]|lp{1cm}S[table-format=2]|l}
	\multicolumn{1}{c|}{dBm} & V & & \multicolumn{1}{c|}{dBm} & V \\
	\cline{1-2} \cline{4-5}
	\num{-40} & 0,00224 & & & \\
	\num{-30} & 0,00707 & & & \\
	\num{-20} & 0,0224  & & & \\
	\num{-10} & 0,0707  & & & \\
	0   & 0,224   & & & \\
	1   & 0,251   & & 11 & 0,793 \\
	2   & 0,282   & & 12 & 0,890 \\
	3   & 0,316   & & 13 & 0,999 \\
	4   & 0,354   & & 14 & 1,121 \\
	5   & 0,398   & & 15 & 1,257 \\
	6   & 0,446   & & 16 & 1,411 \\
	7   & 0,501   & & 17 & 1,583 \\
	8   & 0,562   & & 18 & 1,776 \\
	9   & 0,630   & & 19 & 1,993 \\
	10  & 0,707   & & 20 & 2,236
\end{tabular}
\end{center}

%%\emph{dB(W) är ett annat absolut mått.}

\noindent
Effektnivåer över en belastning kan också uttryckas i dB(W), där (W)
står för watt.
Referenseffekten är då \SI{1}{\watt}, dvs. 0\,dB(W).
Liksom med dB(m) anges impedansen i den belastning, som effekten utvecklas över.

\subsection{Ändring uttryckt i dB vid förstärkande eller dämpande anordningar kopplade i serie}
\harecsection{\harec{a}{1.9.3}{1.9.3}}

Ett räkneexempel på effektändringar:
Fråga:
Vi har en enkel sändaranläggning med ett drivsteg som matas med \SI{10}{\watt}
HF.
Drivsteget förstärker med \SI{6}{\decibel}.
Vidare har vi ett effektslutsteg som förstärker med \SI{10}{\decibel}.
Antennkabeln dämpar med \SI{1}{\decibel}.

Fråga: Med vilken effekt matas själva antennen?

Svar: (två sätt att lösa uppgiften)
\begin{enumerate}
\item Drivsteget förstärker fyra gånger, slutsteget förstärker tio gånger och
kabeln dämpar \(1/1,25 = 0,8\) gånger. Antennen matas då med
\(10 \cdot 4 \cdot 10 \cdot 0,8 = \SI{320}{\watt}\).
\item Drivstegets \SI{6}{\decibel} plus slutstegets \SI{10}{\decibel} minus antennkabelns \SI{1}{\decibel} = \SI{15}{\decibel}.
\SI{15}{\decibel} är \(10 + \SI{5}{\decibel}\) dvs. \(10 \cdot 3,2 = 32\ ggr\). Antennen matas med
\(\SI{10}{\watt} \cdot 32 = \SI{320}{\watt}\).
\end{enumerate}

\subsection{Impedansanpassning}
\harecsection{\harec{a}{1.9.4}{1.9.4}}
\index{impedansanpassning}
\index{impedans!anpassning}

Impedansanpassning är av stor betydelse inom kommunikationstekniken.
Normalt vill man nämligen överföra mesta möjliga effekt från energikällan
(t.ex. sändaren) till förbrukaren (t.ex. antennen).

Varje spänningskälla har en inre resistans \(R_i\). Det innebär som först att
källan inte kan avge oändligt stor ström.
För att förenkla det hela antar vi nu att en sändare med den inre resistansen
\(R_i\) ansluts direkt till en antenn med resistansen \(R_a\).

Målet med anpassningen är att finna det optimala förhållandet mellan
sändarresistansen och antennresistansen för att kunna överföra maximal effekt.
Vi har de två ytterlighetsfallen obelastad sändare respektive kortsluten
sändare.
Sändarens elektromotoriska kraft (EMK) betecknas som \(E\ [V]\) och sändarens
utspänning som \(U\ [V]\).

Fall 1.
En obelastad sändare avger ingen ström när ingen antenn eller en med oändligt
stor resistans har anslutits.
Alltså vid obelastad sändare:
%%
\[
\begin{array}{lllll}
R_a = \infty & & I = 0 & & U = E
\end{array}
\]
%%
Fall 2.
När sändarutgången är kortsluten, det vill säga belastningen
(antennresistansen) är noll ohm, avger sändaren en ström som beror av EMK och
inre resistans.
Eftersom sändarutgången är kortsluten är utspänningen \(U\) noll.
Alltså vid kortsluten sändare:
%%
\[
\begin{array}{lllll}
R_a = 0 & & I = \dfrac{E}{R_i} & & U = O
\end{array}
\]
%%
I båda ytterlighetsfallen är den effekt som omsätts i \(R_a\) lika med noll.
För att få ut någon effekt måste man alltså söka ett värde på \(R_a\) som
ligger mellan ytterlighetsvärdena.

Enligt formeln för spänningsdelare är utspänningen
%%
\[U = E \cdot \dfrac{R_a}{R_a+R_i}\]
%%
Formeln för uteffektens effektivvärde är
%%
\[P_{ut} = \dfrac{U^2}{R_a}\]
%%
Efter insättning får man
%%
\[P_{ut} = \dfrac{E^2 \cdot R_a}{(R_a + R_i)^2}\]
%%
För att finna det optimala förhållandet mellan \(R_i\) och \(R_a\), det vill
säga när \(R_a\) tar upp maximal effekt, måste man differentiera formeln med
\(d\ P_a/d\ R_a\), men vi hoppar över denna utflykt i matematiken.

I stället konstaterar vi helt enkelt att \emph{maximal effektöverföring sker när
\(R_i = R_a\)}.

\subsection{Förhållandet mellan in- och uteffekt uttryckt som procent verkningsgrad}
\harecsection{\harec{a}{1.9.5}{1.9.5}}
\index{verkningsgrad}
\label{verkningsgrad}

Antag att en antennkabel har en effektförlust av \SI{1}{\decibel}.
Det innebär en effektdämpning av 1,25 gånger, det vill säga 0,8.
Nu matar vi in \SI{10}{\watt} i kabeln och får alltså ut \SI{8}{\watt}.
Hur stor verkningsgrad har kabeln uttryckt i procent?
Lösning:
%%
\[\eta = \dfrac{8}{10} \cdot 100 = 80\ \%\]
%%
