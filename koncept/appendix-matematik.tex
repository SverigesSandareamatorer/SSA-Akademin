\chapter{Matematik}

%% k7per: When formulas use fractions inline, it is easier to read them as X/Y...

\noindent
Detta avsnitt omfattar några matematiska begrepp, ekvationer och formler som kan
vara till hjälp vid studier inför amatörradiocertifikat.
Svårighetsgraden spänner över grundskolans och gymnasiets nivåer.

Genomgången av exponentiella tal och logaritmer ligger till grund för
förklaringen av begreppen decibel och s-enhet, vilka ofta förekommer i
radiotekniska sammanhang.

\section{Uttryck}
\harecsection{\harec{I}{c.1}{c.1}, \harec{I}{c.2}{c.2}, \harec{I}{c.6}{c.6}}

Ekvation är ett annat ord för likhet.
Vid matematiska beräkningar ställs storheterna upp i en eller flera ekvationer.

I en så kallad sann ekvation har resultatet av de uppställda storheterna samma
värde på båda sidor om likhetstecknet.

\begin{exempelbox}
\noindent
\begin{align*}
 & 3 \cdot 5 = 15   & \text{(3 multiplicerat med 5 är 15)} \\
 & 4 + 7 - 1 = 10   & \text{(4 plus 7 minus 1 är 10)}      \\
 & \frac{15}{5} = 3 & \text{(15 dividerat med 5 är 3)}
\end{align*}
\end{exempelbox}

(Multiplikationstecknet bör skrivas som en höjd punkt \(\cdot\) och inte som
\(\times\).
Då undviks förväxlingar med bokstaven \(x\) i ekvationer, där okända tal
betecknas med bokstäver).

För att resultatet ska bli rätt måste givna regler alltid följas vid
behandlingen av storheterna i uppställningarna.
Vid multiplikation och addition kan storheterna hanteras i godtycklig ordning,
men däremot inte vid division och subtraktion.
Resultatet blir 15, antingen vi skriver \(3 \cdot 5\) eller \(5 \cdot 3\).
Likaså är resultatet 8, antingen vi skriver \(3 + 5\) eller \(5 + 3\).

Däremot blir resultatet annorlunda när man skriver \(\frac{3}{15}\) i stället
för \(\frac{15}{3}\).
Likaså blir resultatet annorlunda när man skriver \(15 - 5\) i stället för
\(5 - 15\).
Vid division kan talen ställas upp som så kallade bråktal.
De kan skrivas på något av sätten \(15:3\) eller \(15/3\) eller
\(\frac{15}{3}\).

Talet före kolon, före snedstrecket respektive över bråkstrecket kallas för
täljare.
Talet efter kolon, efter snedstrecket respektive under bråkstrecket kallas för
nämnare.

En invers är när man kan skriva om \(\frac{1}{5}\) till \(0,2\), då är
\(0,2\) inversen till 5 och omvänt är också 5 inversen till \(0,2\).
Med en invers kan man därför skriva om \(\frac{15}{5}\) till
\(15 \cdot \frac{1}{5}\), vilket kan skrivas som \(15 \cdot 0,2\).

\section{Formler}
\harecsection{\harec{I}{I.d}{d.2a}}

För att tydligare beskriva allmängiltiga samband mellan storheterna i en
ekvation, kan storheterna uttryckas med bokstäver istället för med siffror.
En sådan ekvation kallas för formel.

Sökta eller okända storheter brukar betecknas med bokstäver från slutet av
alfabetet, till exempel $x$, $y$ eller $z$.
Givna eller kända storheter brukar betecknas med bokstäver från början av
alfabetet, till exempel $a$, $b$ eller $c$.

Antag två tal $a$ och $b$, vars produkt är $c$.
Formeln är då:
%%
\[a \cdot b = c\]
%%
Sätts \(c = 15\), så är \(a \cdot b = 15\).
Då kan \(a \cdot b\) vara \(3 \cdot 5\) eller \(5 \cdot 3\) eller
\(7,5 \cdot 2\) eller vilka andra tal som helst vars produkt blir 15.

Likheten \(\dfrac{x}{y} = \dfrac{a}{b}\) kan enligt de matematiska reglerna
skrivas på något av följande sätt:
%%
\begin{gather*}
  \dfrac{x}{y} = \dfrac{a}{b} \qquad
b \cdot x = a \cdot y \qquad
\dfrac{y}{x} = \dfrac{b}{a} \qquad
\dfrac{x}{a} = \dfrac{y}{b} \\
x = \dfrac{a \cdot y}{b} \qquad
y = \dfrac{b \cdot x}{a} \qquad
a = \dfrac{b \cdot x}{y} \qquad
b = \dfrac{a \cdot y}{x}
\end{gather*}
%%
Att alla dessa sätt är varianter av en och samma ekvation kan bevisas, genom att
multiplicera den ursprungliga likheten \(b \cdot x = a \cdot y\) med \(b \cdot
y\) på båda sidor om likhetstecknet,
%%
\[
b \cdot y \cdot \frac{x}{y} = \frac{a}{b} \cdot b \cdot y \quad \text{d.v.s.}
\quad b \cdot x = a \cdot y
\]
%%
Detta visar den så kallade diagonalregeln, som innebär korsvis uppmultiplicering
av nämnarna till täljarna.

Vid multipliceringen fås samma resultat för var och en av varianterna, vilket
visar att de är likvärdiga.

\section{Ekvation med en obekant}
\harecsection{\harec{I}{d}{d.2b}}

Med följande exempel visas några av de metoder man kan använda för att lösa en
ekvation med en obekant.

Om tredjedelen av ett tal är 8 enheter större än femtedelen av samma tal, vilket
är då talet?
Det sökta, okända talet kallas till exempel för x.
Tredjedelen av x är \(\dfrac{x}{3}\). och femtedelen är \(\dfrac{x}{5}\).
När 8 läggs till femtedelen fås tydligen två lika tal, och en ekvation (likhet)
kan skrivas
%%
\[\dfrac{x}{3}=8 + \dfrac{x}{5}\]
%%
Vi kan multiplicera, dividera, addera eller subtrahera godtyckligt på ena sidan
om likhetstecknet om vi också gör samma operationer på den andra sidan.

\begin{quote}\emph{
Likhetsvillkoret får aldrig äventyras.
}\end{quote}

För att kunna utläsa vilket tal som motsvarar x, gäller det att få x ensamt --
''fritt'' på den ena sidan om likhetstecknet.
Vi multiplicerar alla termer på båda sidorna med 3 i ovanstående formel.
%%
\[\frac{3 \cdot x}{3} = 3 \cdot 8 + \frac{3 \cdot x}{5}\]
vilket kan avkortas till
\[x = 24 + \frac{3 \cdot x}{5}\]
%%
Därefter multipliceras båda sidornas termer med 5.
%%
\[5 \cdot x = 5 \cdot 24 + \frac{3 \cdot x \cdot 5}{5}\]
dvs.
\[5 \cdot x = 120 + 3 \cdot x\]
%%
Båda sidor om likhetstecknet minskas därefter med \(3 \cdot x\), således
%%
\[5 \cdot x - 3 \cdot x = 120 + 3 \cdot x - 3 \cdot x\]
%%
Multiplikationstecknet brukar inte skrivas ut, varken mellan tal och bokstäver
eller mellan bokstavsgrupper.
Alltså:
%%
\begin{align*}
5x - 3x &= 120 + 3x - 3x \\
5x - 3x &= 2x \quad \text{och} \\
3x - 3x &= 0
\end{align*}
%%
Kvar blir då \(2x = 120\), där \(x\) är detsamma som \(1 \cdot x\) eller \(1x\).
Den sist erhållna ekvationen divideras med 2 på båda sidor om likhetstecknet
%%
\[
\frac{2x}{2} = \frac{120}{2}
\quad \text{vilket ger} \quad
x = 60
\]
%%
Det sökta talet är alltså 60.

\paragraph{Kontroll:}

\begin{align*}
\frac{60}{3} & = 8 + \frac{60}{5}\\
          20 &= 8 + 12 \\
          20 &= 20\text{ Vilket skulle bevisas.}
\end{align*}
%%
I det första exemplet använde vi diagonalregeln.
De två exemplen visar, att det går att göra omflyttningar när man löser en
ekvation.
Ett tal med positivt eller negativt förtecken, och som står på ena sidan om
likhetstecknet, kan till exempel ''flyttas'' över till andra sidan om
likhetstecknet, om förtecknet byts till det motsatta.
%%
\begin{align*}
  5x &= 120 + 3x \quad \text{kan också skrivas} \\
  +5x &= +120+ 3x \\
  5x-3x &= 120 \\
  5x- 3x-120 &= 0 \\
\end{align*}

\section{Ekvation med två obekanta}

Endast en obekant storhet har behandlats i föregående exempel och en ekvation
har varit tillräcklig för det.
Två eller flera obekanta storheter kan inte behandlas med bara en ekvation.
Antag, att vi ska beräkna
%%
\[7x+6y=34\]
%%
Det går det inte att lösa denna ekvation entydigt, eftersom x och y kan ha många
olika värden, som uppfyller ekvationens villkor -- satisfierar den.
Men när ännu en ekvation ställs upp, blir det möjligt att göra en entydig
lösning.
Således:
%%
\[
\begin{array}{c}
1.\\2.
\end{array}
\left\{
\begin{array}{l}
7x + 6y = 34\\
5x + 9y = 29
\end{array}
\right.
\quad \text{eller} \quad
\left\{
\begin{array}{l}
7x = 34 - 6y\\
5x = 29 - 9y 
\end{array}
\right. 
\]
%%
Nu passar endast ett och samma x- respektive y-värde in i båda ekvationerna.
Om x ''löses'' genom att de båda ekvationerna skrivs om fås:
%%
\begin{align}
  \label{eq:1}
  x &= \frac{34-6y}{7}\\
  \label{eq:2}
  x &= \frac{29-9y}{5}
\end{align}
%%
Vi kan nu göra en ekvation~\ssaref{eq:3} där det bara finns en obekant, \(y\),
som är lätt att beräkna.
%%
\begin{equation}
  \begin{split}
    \label{eq:3}
    \frac{34 - 6y}{7} &= \frac{29 - 9y}{5}
    \quad \text{eller} \\
    170 - 30y &= 203-63y
    \quad \text{eller} \quad \\
    33y &= 33
    \quad \text{dvs.} \quad \\
    y &= 1
  \end{split}
\end{equation}
%%
Värdet på y sätts in i ekvationerna \ssaref{eq:1} och \ssaref{eq:2}, varefter
även värdet på \(x\) beräknas.
Pröva själv! Svaren är \(y = 1\) och \(x = 4\).

Allmänt gäller att det behövs minst lika många ekvationer som antalet obekanta
storheter.

\begin{exempelbox}
Vi vet, att ytan i en rektangel är produkten av dess längd och bredd.
Om en husgrund är 10~meter lång och har en yta av \qty{50}{\square\metre}, så
får vi bredden \(b\) genom att dividera ytan med längden,
\(b = \dfrac{50}{10} = 5\).
Bredden är således 5~meter.

Om ytan av ett hus är \qty{300}{\square\metre} och bredden är en tredjedel av
längden, vilken bredd och längd har då huset?
Antag, att längden är \(x\) meter.
Bredden är då en tredjedels \(x\) och vi får alltså ekvationen
%
\[
x \cdot \frac{x}{3} = 300 \quad
x \cdot x = 300 \cdot 3 \quad \text{d.v.s.}
\quad x^2 = 900
\]
%
Hur stort är då \(x\)?
Vi prövar med olika tal och först med \(x = 20\), men \(20 \cdot 20 = 400\)
vilket är ett för lågt värde.
Sedan prövar vi med \(x = 40\), men \(40 \cdot 40 = 1600\) vilket är ett för
högt värde.
Sätt \(x = 30\). Eftersom \(30 \cdot 30 = 900\), så är det sökta talet
\(x = 30\).
Huset är 30 meter långt och \(\dfrac{30}{3} = 10\) meter brett.
\end{exempelbox}

\(x \cdot x\) skrivs oftast \(x^2\) vilket uttalas ''kvadraten på \(x\)''
eller ''\(x\) upphöjt till 2''.

\(x \cdot x \cdot x\) skrivs oftast \(x^3\) vilket uttalas ''kuben på x''
eller ''\(x\) upphöjt till 3''.

När vi som i ovanstående exempel har \(x^2 = 900\) och vill veta värdet på
\(x\), måste vi ''dra kvadratroten ur'' \(900\).
Detta skrivs \(x = \sqrt{900} = 30\).

Ett tal kan även vara negativt, men det behövde vi inte beakta i detta exempel.
Annars skriver man \(x = \pm \sqrt{900} = \pm 30\).

\section{Potenser, digniteter}
\harecsection{\harec{I}{c.4}{c.4}}
\label{potenser}
\index{potenser}

Produkten av två eller flera exakt lika stora faktorer kallas potens.
I uttrycket \(x^2\) kallas faktorn \(x\) för bas.
Det antal gånger, som faktorn ingår i produkten, kallas för exponent.
Om exponenten är ett positivt helt tal kallas produkten av faktorerna för
dignitet.
Uttrycket \(x^2\) är till exempel 2:a digniteten av \(x\).
Ett annat exempel är \(5 \cdot 5 \cdot 5 = 125\).
Faktorn är 5 och produkten 125 är 3:e digniteten av 5.

Det är opraktiskt att skriva många faktorer efter varandra.
Man skriver därför faktorn en gång och exponenten med en liten siffra till
höger ovanför faktorn.
Produkten \(5 \cdot 5 \cdot 5\) kan i stället skrivas \(5^3\).
Basen är 5 och exponenten är 3.
Digniteten utläses 5 upphöjt till 3.
\(10 \cdot 10\) skrivs \(10^2\) och läses 10 upphöjt till 2.
\(2 \cdot 2 \cdot 2 \cdot 2 \cdot 2\) skrivs \(2^5\) och läses 2 upphöjt till 5.
Om vi går över till bokstavsbeteckningar gäller allmänt att:
%%
\[a^n= a \cdot a \cdot a \ldots n \textrm{ \emph{g{\aa}nger} } = \textrm{ \emph{a
  upphöjt till n} }\]
Faktorn a kallas potensens bas och faktorernas antal kallas potensens exponent.

Om vi nu skriver \(2 \cdot 2 \cdot 2 \cdot 2 \cdot 2\) som \(2^5\) hur skrivs då
\(\frac{1}{2 \cdot 2 \cdot 2 \cdot 2 \cdot 2}\)?

Vi kan skriva \(\frac{1}{2^5}\) men det är mer praktiskt att skriva \(2^{-5}\).
Minustecknet anger att \(2^5\) står i nämnaren, alltså under bråkstrecket.
På samma sätt kan vi skriva:
%%
\begin{align*}
2^{-1} & \text{ i stället för } \frac{1}{2} \\
2^{-2} & \text{ i stället för } \frac{1}{4} \\
5^{-2} & \text{ i stället för } \frac{1}{25} \text{ osv.}
\end{align*}
%%
\(10^6\) anger att 10 ska multipliceras med sig självt 6 gånger, vilket är
1~miljon.
\(10^{-6}\) anger på samma sätt i miljondel.

Hur beräknas uttrycket \(a^3 \cdot a^2\) ?
Eftersom \(a^3 = a \cdot a \cdot a\) och \(a^2 = a \cdot a\) är tydligen
\(a^3 \cdot a^2 = a \cdot a \cdot a \cdot a \cdot a = a^5\)

\begin{quote}\emph{Produkten av två digniteter med samma bas är lika med basen
    upphöjd till summan av exponenterna.}\end{quote}
Allmänt uttrycks detta:
%%
\[a^m \cdot a^n = a^{m+n}\]
%%
På samma sätt beräknas \(\dfrac{a^m}{a^n}\).

\paragraph{Exempel:}
%%
\begin{align*}
a^m &= a^5 = a \cdot a \cdot a \cdot a \cdot a \\
a^n &= a^3 = a \cdot a \cdot a \\
\text{således} \quad
\frac{a^5}{a^3}&=\frac{a \cdot a \cdot a \cdot a \cdot a}{a \cdot a \cdot a} =
a \cdot a = a^2
\end{align*}
%%
\begin{quote}\emph{När potenser med samma bas ska divideras med varandra, fås
resultatet genom att den gemensamma basen ''upphöjs till'' skillnaden mellan
exponenterna.}\end{quote}
Dvs. \[\frac{a^m}{a^n} = a^{m-n}\]
Är \(n\) större än \(m\) får exponenten negativt tecken till exempel för \(m = 5\) och
\(n = 7\)
%%
\[\frac{a^5}{a^7} = a^{-2}\]
%%
Alla tal upphöjt till noll blir \(= 1\) till exempel \(a^0 = 1\).
Med \(m = n\) i den föregående formeln får vi
%%
\begin{align*}
  \frac{a^n}{a^n} &= 1 \\
  \text{vi får också }\frac{a^n}{a^n} &= a^{n-n} =a^0
\end{align*}
%%
Till exempel \(10^0 = 1\) ingår i serien \(10^{-1}\), \(10^0\), \(10^1\), \(10^2\)
\(\ldots\), vilket är ett annat sätt att skriva 0,1; 1; 10; 100 \(\ldots\) etc.

Uttrycket \(a \cdot b^n\) betyder att \(a\) ska multipliceras med \(b\) upphöjt
till \(n\)''.

Uttrycket \((a \cdot b)^n\) betyder att \(a\) och \(b\) ska multipliceras med
varandra \(n\) gånger:
%%
\[
(a \cdot b)^n = (a \cdot b) \cdot (a \cdot b) \ldots
\quad \text{o.s.v. }n\text{ gånger.}
\]
%%
I det senare fallet kan parenteserna slopas, utan att resultatet förändras:
\[
(a \cdot b)^n = a \cdot b \cdot a \cdot b \ldots
\quad \text{o.s.v. }n\text{ gånger.}
\]

Samlar vi alla \(a\) respektive alla \(b\) var för sig fås
\[a^n \cdot b^n = (a \cdot b)^n\]
Skilj noga mellan \(ab^n = a \cdot b^n\) och \((ab)^n = (a \cdot b)^n\).
%%
\begin{quote}\emph{
Att upphöja en produkt till en potens görs så, att var och en av faktorerna
upphöjs till potensen, varefter resultaten multipliceras med varandra.
}\end{quote}
%%
\paragraph{Exempel 1:}
%%
\[
(4 \cdot 5)^3 = 4^3 \cdot 5^3 = 64 \cdot 125 = 8000
\]

\paragraph{Exempel 2:}
\[
(3a)^2 = 3^2 \cdot a^2 = 9a^2
\]
%%
På samma sätt kan ett bråk upphöjas till en potens genom att upphöja täljaren
och nämnaren
%%
\[
\left(\frac{a}{b}\right)^n =
\frac{a}{b} \cdot \frac{a}{b} \cdot \frac{a}{b} \cdots
\text{ o.s.v. }n\text{ gånger}
= \frac{a^n}{b^n}
\]
%%
\[
\left(\frac{2}{3}\right)^3 = \frac{2}{3} \cdot \frac{2}{3} \cdot \frac{2}{3} =
\frac{2^3}{3^3} = \frac{8}{27}
\]

\section{Rötter}
\harecsection{\harec{I}{c.5}{c.5}}

Roten ur ett tal är den faktor, vars kvadrat är talet.
Tidigare behandlade vi uttrycket \(x^2 = 900\) för att få fram värdet på \(x\).
Vi ''drog kvadratroten ur 900''.
Tecknet \(\sqrt{\ \ \ \ }\) kallas rottecken.

\(x = \sqrt{900}\) ska egentligen skrivas \(\sqrt[2]{900}\),
men tvåan brukar uteslutas när det gäller kvadratroten.
I övriga fall är det nödvändigt att skriva ut rottermen, till exempel
\(\sqrt[3]{100}\) (uttalas som 3:e roten ur) eller \(\sqrt[6]{100}\)
(uttalas som 6:e roten ur).
Kom ihåg följande allmänna regler:
%%
\begin{gather*}
  \sqrt{a \cdot b} = \sqrt{a} \cdot \sqrt{b}
  \quad \text{och} \quad
  \sqrt{\frac{a}{b}} = \frac{\sqrt{a}}{\sqrt{b}}
\end{gather*}
%%
Den första regeln förenklar dragning av roten ur stora tal,
\(\sqrt{1225} = \sqrt{25 \cdot 49} = \sqrt{25} \cdot \sqrt{49} = 5 \cdot 7 = 35\).
Ett större tal kan alltså delas i flera mindre tal, vars respektive rotvärden är
lättare att få fram.
Rotvärdena kan erhållas ur matematiska tabeller eller miniräknare.
Roten ur tal kan bli ändlös, till exempel
\(\sqrt{2} = 1,414\cdots\) och \(\sqrt{3} = 1,732\cdots\)

\section{Logaritmer}
\label{logaritmer}
\harecsection{\harec{I}{c.3}{c.3}}

Beräkningar kan göras enklare med användning av logaritmer.
Först studerar vi följande tabell över digniteter av talet 2,
till exempel \(2^4 = 16\) och \(2^9 = 512\).
Produkten eller kvoten av tal kan beräknas med addition respektive subtraktion
sedan talen omvandlats till exponentiella tal med samma bas.

\paragraph{Exempel:}
1) \(16 \cdot 512 = 2^4 \cdot 2^9 =2^{4+9} = 2^{13} = 8192\)\\
2) \(\dfrac{2048}{64} = \dfrac{2^{11}}{2^6} =2^{11-6} =2^5 = 32\)
%%
Här är sambandet mellan exponent och dignitet för basen 2:

\begin{center}
\begin{tabular}{ll|ll}
Expo- & Digni-       & Expo- & Digni            \\
nent  & tet          & nent  & tet              \\ \hline
1     & 2            & 10    & 1 024            \\
2     & 4            & 11    & 2 048 (\(=2^{11}\)) \\
3     & 8            & 12    & 4 096            \\
4     & 16 (\(=2^4\))  & 13    & 8 192 (\(=2^{13}\)) \\
5     & 32           & 14    & 16 384           \\
6     & 64 (\(=2^6\))  & 15    & 32 768           \\
7     & 128          & 16    & 65 536           \\
8     & 256          & 17    & 131 072          \\
9     & 512 (\(=2^9\)) & 18    & 262 144
\end{tabular}
\end{center}

En sådan tabell har emellertid begränsad användbarhet vid behandling av
godtyckliga taluppställningar. Begreppet logaritm är däremot mera användbart.

\begin{quote}\emph{
Med logaritmen för ett tal menas den exponent, som basen ska upphöjas till,
för att potensens värde ska bli talet.
}\end{quote}

\begin{exempelbox}
I ekvationen \(2^x = 31\) säger man att \(x\) är logaritmen för talet 31 i det
logaritmsystem, vars bas är 2.
Detta skrivs \(x= log_2 31\) och läses x = tvålogaritmen för talet 31.
Kvadraten på talet 10 är 100, det vill säga \(10^2 = 100\).
Talet 2 är alltså den exponent som talet 10 ska upphöjas med för att digniteten
ska bli 100.
Således \(\log_{10}{100} = 2\).
\end{exempelbox}

Vid omvandling mellan decimala tal och deras logaritmer används så kallade
logaritmtabeller eller miniräknare (inte de allra enklaste).
För överslagsberäkningar används även diagram och skalor (t.ex. räknestickan).

\paragraph{Så här räknar man med logaritmer}

När decimala tal ska \emph{multipliceras} med varandra, omvandlar man dem
först till logaritmer.
Man \emph{adderar} dessa och återvandlar resultatet till decimala tal igen.

När decimala tal ska \emph{divideras} med varandra, omvandlar man dem först
till logaritmer.
Man \emph{subtraherar} dessa och återvandlar resultatet till decimala tal igen.

\paragraph{Exempel:}

Talen 100, 100, 100, 2 och 2 ska multipliceras med varandra.
Det decimala förfarandet är:
%%
\[100 \cdot 100 \cdot 100 \cdot 2 \cdot 2 = 4000000 = 4 \cdot 10^6\]
%%
Förfarandet med logaritmer är att man omvandlar talen till deras respektive
10-logaritm, vilken är \(\log_{10} x\), varefter logaritmerna adderas.
Dessa räkneoperationer kan göras till exempel med en miniräknare.
Då fås \(2 + 2 + 2 + 0.30103 + 0.30103 = 6.60206\) som är summan av
logaritmerna för talen.

För att uttrycka svaret som ett decimalt tal omvandlas logaritmen till
antilogaritm, vilken är \(10^x = 10^{6,60206} = 4 \cdot 10^6\) (samma som vid
det decimala förfarandet).

Skulle talen ha dividerats så skulle deras respektive logaritmer ha subtraherats
från varandra i stället.

Här är sambandet mellan en serie decimala tal och deras 10-logaritmer
(\(\log_{10} x\)).

%% k7per: Add S for first column, think about second column.
\begin{center}
\begin{tabular}{l|r|r}
Antilogaritmen    & Dignitet & Logaritmen            \\
för tal med       &          & för \(\log_{10} x\)        \\
10-bas och        &          &                       \\
exponenten        &          & (avrundade            \\
x d.v.s. (\(10^x\)) &          & tal)                  \\ \hline
1,00      & \(1,00 \cdot 10^0\) & \(0,00\)               \\
1,25      & \(1,25 \cdot 10^0\) & \(0,097 \approx 0,10\) \\
1,6       & \(1,6 \cdot 10^0\) & \(0,204 \approx 0,20\)  \\
2,0       & \(2,0 \cdot 10^0\) & \(0,301 \approx 0,30\)  \\
2,5       & \(2,5 \cdot 10^0\) & \(0,398 \approx 0,40\)  \\
3,2       & \(3,2 \cdot 10^0\) & \(0,505 \approx 0,50\)  \\
4         & \(4 \cdot 10^0\)   & \(0,602 \approx 0,60\)  \\
5         & \(5 \cdot 10^0\)   & \(0,699 \approx 0,70\)  \\
6         & \(6 \cdot 10^0\)   & \(0,778 \approx 0,80\)  \\
7         & \(7 \cdot 10^0\)   & \(\approx 0,85\)        \\
8         & \(8 \cdot 10^0\)   & \(0,903 \approx 0,90\)  \\
9         & \(9 \cdot 10^0\)   & \(\approx 0,95\)        \\
10        & \(1 \cdot 10^1\)   & \(1,00\)                \\
20        & \(2 \cdot 10^1\)   & \(1,301 \approx 1,30\)  \\
30        & \(3 \cdot 10^1\)   & \(1,477 \approx 1,50\)  \\
50        & \(5 \cdot 10^1\)   & \(1,699 \approx 1,70\)  \\
100       & \(1 \cdot 10^2\)   & \(2,00\)                \\
500       & \(5 \cdot 10^2\)   & \(\approx 2,70\)        \\
1 000     & \(1 \cdot 10^3\)   & \(3,00\)                \\
5 000     & \(5 \cdot 10^3\)   & \(\approx 3,70\)         \\
10 000    & \(1 \cdot 10^4\)   & \(4,00\)                \\
100 000   & \(1 \cdot 10^5\)   & \(5,00\)                \\
1 000 000 & \(1 \cdot 10^6\)   & \(6,00\)                \\
\end{tabular}
\end{center}

\section{Binära tal}
\harecsection{\harec{I}{c.8}{c.8}}
\index{binära tal}

\emph{Binära tal} är tal som skrivs på talbas 2 istället för vår normala
talbas 10.
Det innebär att varje siffra till vänster har en vikt som är två gånger större
än föregående.
Varje siffra kan bara vara 0 eller 1.
Ett enkelt sätt att illustrera det är en kort tabell.

\begin{center}
\begin{tabular}{r|rrr|r}
  binärt tal & \(2^2\) & \(2^1\) & \(2^0\) & decimalt tal \\ \hline
  000 & 0 & 0 & 0 & 0 \\
  001 & 0 & 0 & 1 & 1 \\
  010 & 0 & 2 & 0 & 2 \\
  011 & 0 & 2 & 1 & 3 \\
  100 & 4 & 0 & 0 & 4 \\
  101 & 4 & 0 & 1 & 5 \\
  110 & 4 & 2 & 0 & 6 \\
  111 & 4 & 2 & 1 & 7 \\
\end{tabular}
\end{center}

Ofta grupperar man de binära värdena i grupper om tre eller fyra siffror
beroende på sammanhanget.

För större värden är binärt ohanterbart långt.
Därför konverterar man gärna grupperna av värden till siffror och bokstäver, där
grupper om tre skrivs på oktal form (talbas 8) och grupper om fyra skrivs på
hexadecimal form (talbas 16).

\begin{tabular}{r|rrrr|c|c|r}
  BIN & \(2^3\) & \(2^2\) & \(2^1\) & \(2^0\) & OCT & HEX & DEC\\ \hline
  0000 & 0 & 0 & 0 & 0 & 00 & 0 & 0 \\
  0001 & 0 & 0 & 0 & 1 & 01 & 1 & 1 \\
  0010 & 0 & 0 & 2 & 0 & 02 & 2 & 2 \\
  0011 & 0 & 0 & 2 & 1 & 03 & 3 & 3 \\
  0100 & 0 & 4 & 0 & 0 & 04 & 4 & 4 \\
  0101 & 0 & 4 & 0 & 1 & 05 & 5 & 5 \\
  0110 & 0 & 4 & 2 & 0 & 06 & 6 & 6 \\
  0111 & 0 & 4 & 2 & 1 & 07 & 7 & 7 \\
  1000 & 8 & 0 & 0 & 0 & 10 & 8 & 8 \\
  1001 & 8 & 0 & 0 & 1 & 11 & 9 & 9 \\
  1010 & 8 & 0 & 2 & 0 & 12 & A & 10 \\
  1011 & 8 & 0 & 2 & 1 & 13 & B & 11 \\
  1100 & 8 & 4 & 0 & 0 & 14 & C & 12 \\
  1101 & 8 & 4 & 0 & 1 & 15 & D & 13 \\
  1110 & 8 & 4 & 2 & 0 & 16 & E & 14 \\
  1111 & 8 & 4 & 2 & 1 & 17 & F & 15 \\
\end{tabular}
