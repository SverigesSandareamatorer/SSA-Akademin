\mediumfig[0.9]{images/cropped_pdfs/bild_2_1-37.pdf}{Sampling med ADC, DSP och DAC för att återvinna analog signal}{fig:BildII1-37}
\section{Digital signalbehandling}
\label{sec:DSP}
\harecsection{\harec{a}{1.10}{1.10}}
\index{digital signalbehandling}
\index{digital signal processing (DSP)}
\index{DSP|see {digital signalbehandling}}
\index{Software Defined Radio}
\index{SDR|see {Software Defined Radio}}
\index{FPGA}

\emph{Digital signalbehandling} (eng. \emph{Digital Signal Processing, DSP})
har blivit allt viktigare i vardagen och så även inom amatörradion i och med
att \emph{Software Defined Radio (SDR)} blivit en viktig del i allt fler
radior, liksom användning av vanliga datorer.

I takt med att utvecklingen gjort avancerade kretsar allt billigare har det
blivit allt vanligare med olika former av digital signalbehandling, och dessa
används i varierande grad även i radiodesign.

Ofta sammanfattas det med termen \emph{digital signalbehandling} (eng.
\emph{Digital Signal Processing, DSP}).

I grunden bygger den på att man digitaliserar signalerna, behandlar dem
digitalt i exempelvis en processor eller programmerbar logik (FPGA) och sedan
omvandlar dem till analoga signaler igen.

Om man har en särskild processor för att göra det kallar man den för en
\emph{digital signalprocessor (DSP)}.
Behandlingen kan även göras av dedikerad logik, alltså logik avsedd för speciellt
ändamål, som inte kan programmeras på normalt sätt som en processor.
Det är fortfarande \emph{digital signalbehandling}, men den används nu mer mest
för de delar av signalbehandlingen där man behöver utföra samma standardiserade
jobb fort och effektivt.
En processor kan i stället utföra de mindre frekventa jobben som därmed kan
tillåtas vara mer komplexa.

Ofta förväxlas det begreppet med Digital Signal Processor (DSP), som kommit att
representera en typ av processorer anpassade för signalbearbetning.
Dock är begreppet vidare än så, och vilken annan form av digital processing är
också en digital signalprocessing.

En GPS-mottagare är ett exempel på en sådan mottagare där dedikerad hårdvara
hanterar många miljoner sampel per sekund, men som reducerar dem till några värden
per millisekund som sedan behandlas vidare i en processor.

För att kunna förstå detta behöver vi gå igenom grunderna i konvertering av
signalerna från analogt till digitalt och tillbaka från digitalt till analogt.

\subsection{Sampling och kvantisering}
\harecsection{\harec{a}{1.10.1}{1.10.1}}
\index{sampling}
\index{samplingstakt}
\index{sample rate}
\index{samplingsperiod}
\index{sample (S)}
\index{enheter!sample (S)}
\index{tidsdiskret}
\index{kvantisering}
\index{quantize}
\index{Pulse Code Modulation (PCM)}
\index{PCM}
\label{sampling}

Analoga signaler är vad vi kallar för kontinuerliga i tid.
Hos dessa varierar spänning och ström kontinuerligt så snabbt att vi kan hantera
det fulla radiospektrumet och mer därtill.
Detta fungerar dock inte så väl i den digitala världen.
Där vill vi dels ha värden i digital form, så vi behöver omvandla våra
spänningar och strömmar till tal, och dels behöver vi göra det i en jämn takt.

\emph{Sampling} är ett engelskt ord som betyder att ta stickprov eller att göra
ett urval.
Vi tar ett stickprov (sampel) då och då, och i detta sammanhang gör vi det i en
jämn takt, \emph{samplingstakten} (eng. \emph{sample rate}).
Denna benämner vi ofta med \(f_S\) och begreppet \emph{samplingsperiodtid}
\(T_S=\frac{1}{f_S}\) används också.
Samplingstakten är alltså den jämna takt varmed vi får värden.
Ibland säger man lite slarvigt att samplingstakten är exempelvis
\qty{1}{\mega\hertz}, men det mer korrekta är att den är 1~MS/s, det vill säga 1
miljon sampel per sekund.

Bild~\ssaref{fig:BildII1-37} illustrerar hur en analog signal samplas och
kvantiseras i en ADC, för att behandlas i en DSP, för att därefter konverteras
till analog signal med DAC och filtreras.

Medan sampling är den process som ger oss \emph{tidsdiskreta} värden istället
för tidskontinuerliga värden så är värdena fortfarande inte representerade som
tal, det vill säga värdesdiskreta istället för värdeskontinuerliga.
För att åstadkomma detta behöver man omvandla värdena till fasta nivåer, en
process som kallas för \emph{kvantisering} (eng. \emph{quantize}).

Vid kvantisering har man ofta ett fixt avstånd mellan stegen på en trappstege
av värden.
Varje steg kallas ibland för kvantiseringssteg och storleken på varje
kvantiseringssteg avgör därmed hur hög upplösning man får.
Har man till exempel ett kvantiseringssteg på \qty{0,1}{\volt} så blir 0 till
\qty{0,1}{\volt} tolkat som 0, \SIrange{0,1}{0,2}{\volt} blir tolkat som 1 och
så vidare.
Bild~\ssaref{fig:BildII1-37} visar hur kvantiseringen sker i ADC-steget.

Denna sista del i att omvandla de kvantiserade talen till värden kallas
\emph{Pulse Code Modulation (PCM)}.
Omvandlingen kan även ske olinjärt, alltså med olika avstånd mellan stegen i
kvantiseringstrappan, vilket nyttjats för datakompression i telefonisystem.

\subsection{Minsta samplingsfrekvensen}
\harecsection{\harec{a}{1.10.2}{1.10.2}}
\index{nyquistfrekvens}
\index{Nyquist-Shannons samplingsteorem}
\label{nyquist}

\begin{historiabox}
Denna frekvens kallas för nyquistfrekvensen efter Harry Nyquist (1889--1976),
från Stora Kil i Värmland, efter hans banbrytande arbete på Bell Laboratories
som han publicerade åren 1924 och 1928. Den ingår i \emph{Nyquist-Shannons
samplingsteorem} (eng. \emph{Nyquist-Shannon sampling theorem}).
\end{historiabox}

Vår nya begreppsvärld har några inneboende begränsningar, en av dem är minsta
samplingsfrekvensen.
Den lägsta frekvensen vi kan hantera i vårt samplade material är fasta värden
(eller DC som man oftast säger) medan den högsta är den när man alternerar
mellan två värden, säg \num{-1} \num{+1} \num{-1} \num{+1} vilket ju ger hälften
av samplingstakten \(f_S\), för perioden för sekvensen blir \(T = 2T_S\) och
därmed
%% k7per:
\[f=\frac{1}{T}=\frac{1}{2T_S}=\frac{f_S}{2}\].

%% k7per: This figure is still not in a good spot.
\begin{figure*}
\begin{center}
\includegraphics[width=0.45\textwidth]{images/cropped_pdfs/bild_2_1-38.pdf}
\includegraphics[width=0.45\textwidth]{images/cropped_pdfs/bild_2_1-39.pdf}
\includegraphics[width=0.45\textwidth]{images/cropped_pdfs/bild_2_1-40.pdf}
\includegraphics[width=0.45\textwidth]{images/cropped_pdfs/bild_2_1-41.pdf}
\caption{Sampling av DC; \qty{3,6}{\kilo\hertz}; \qty{12,4}{\kilo\hertz} och \qty{38}{\kilo\hertz} med \qty{40}{kS/s} samplingstakt}
\label{fig:BildII1-38}
\end{center}
\end{figure*}

\subsection{Digitala filter}
\harecsection{\harec{a}{3.8.1}{3.8.1}}
\label{myHAREC.a.3.8}
\label{digitala filter}
\index{digitala filter}
\index{filter!digitala}
\index{FIR}
\index{filter!FIR}
\index{IIR}
\index{filter!IIR}

Eftersom en signal så som den representeras för digitala kretsar måste vara
samplad och kvantiserad, så kommer signalen att ofrånkomligen bestå av ett
antal sampel med ett visst antal bitar för dess PCM-värde.

Att ändra nivån på en sådan signal görs genom att multiplicera den med något
värde, det vill säga låta varje enskilt sampel i tur och ordning multipliceras
med samma värde, men det ändrar inga egenskaper i frekvensen.
För att få en påverkan med avseende på frekvens behöver man kombinera värdena
från flera olika tidpunkter i signalen, och ofta väljer man att låta de
vägas samman med olika vikt.
Detta görs genom att helt enkelt fördröja samplen i flera steg,
multiplicera varje fördröjning med sin vikt-konstant och sedan summera
resultatet.

Det filter som man då skapat kallas för ett Finite Impulse Response (FIR)
filter, för skickar man in en puls på ingången så kommer den att fördröjas
stegvis och ge svaret från var och en av multiplikatorerna, i var sitt sampel,
till dess att fördröjningskedjan är slut, varvid den impulsen inte ger något
mer bidrag till utgången.
Den räcka med sampel som kom från impulsen kallas för impulsresponsen, och
eftersom den tar slut är den finit, därav namnet.

Man kan göra en variant av det här där man helt enkelt låter en annan
uppsättning med multiplikatorer väga samma fördröjda sampel, men där det
summerade svaret återmatas till ingången och adderas där innan
fördröjningskedjan.
Detta kallas för Infinite Impulse Response (IIR) filter, för att det i likhet
med FIR-filter har en impulsrespons, men eftersom den återmatar så kan denna
rent teoretiskt pågå i all oändlighet, det vill säga engelskans infinite.
I praktiken designas filter så att de inte pågår i evinnerlig tid utan, så att
säga ringer ut.
Själva arkitekturen är dock väldigt lämplig att använda för många ändamål.

Utöver själva filterstrukturen, det vill säga IIR och FIR, så karakteriseras de
av hur många fördröjningssteg man har, då det representerar hur komplext
filtret är, samt av koefficienterna som ger responsen hos filtret.
Design av filterkoefficienter skiljer markant för IIR och FIR, och det finns
både enkla och avancerade verktyg för det.

Ett specialfall på FIR-filter är när koefficienterna är speglade runt mitten.
Då kan man matematiskt visa att de har egenskapen av linjär fas (eng.
\emph{linear phase filter}), och de har enbart påverkan på amplituden.
En fördel med sådana filter, som är fas-linjära, är att olika frekvensers
signal upplever samma grupp-fördröjning och därmed inte förskjuts i förhållande
till varandra.
Detta brukar bland annat öka taltydligheten.

\subsection{Faltning}
\harecsection{\harec{a}{1.10.3}{1.10.3}}
\index{faltning}
\index{convolution}
\index{konvolution}
\index{linjärt tidsinvariant filter}
\index{linear time-invariant filter}
\index{LTI}

Filtrering i den digitala domänen, eller egentligen den tidsdiskreta domänen,
kan beskrivas som att filtrets impulsrespons appliceras på signalen. Denna
process kallas för \emph{faltning} (ty. \emph{faltung} ''vikning'') eller ibland
\emph{konvolution} (eng. \emph{convolution}).
Man kan se det som att varje enskilt sampel kommer att spela upp hela filtrets
svängning med sin amplitud, och responsen från alla sampel blir därför summan
av alla dessa.
Den matematiskt sinnade kan då använda formeln:
%%
\[y(n) = \sum_{m=0}^{N-1} x(n-m)h(m)\]
%%
där \(x(n)\) är den inkommande sampelströmmen och \(n\) är indexet för det
n:te samplet, \(h(m)\) är filtrets respons och slutligen \(y(n)\) är de utgående
samplen.
Denna summering är densamma som beskrivits ovan och skildrar processen
i tidsplanet, det vill säga när vi uttrycker amplituden som funktion av tid.

Motsvarande process kan även utföras i frekvensplanet, det vill säga när vi 
istället uttrycker amplituden som funktion av frekvens.
Om vi då även har konverterat filtrets egenskaper, gör vi helt enkelt en
multiplikation av signal och filter för varje frekvens:
%%
\[Y(f) = X(f)H(f)\]
%%
Bägge representerar faltning, och är viktiga för förståelsen av \emph{linjära
tidsinvarianta} filter (eng. \emph{linear time-invariant, LTI}) filter,
som är det vi i allmänhet fokuserar på.

\subsection{Antivikningsfilter}
\harecsection{\harec{a}{1.10.4}{1.10.4}}
\index{vikning}
\index{aliasing}
\index{antivikningsfilter}
\index{anti-aliasing filter}

Medan bandbredden vi kan representera är begränsad av nyquistfrekvensen så
är däremot inte frekvensen det.
Själva samplingen ger upphov till \emph{vikning} (eng. \emph{aliasing}),
sådan att spektrumet efter halva samplingsfrekvensen blir vänt så att högre
frekvenser blir lägre.
Denna vikning vänder sedan igen när frekvensen blir den hos
samplingsfrekvensen, och spektrumet upprepar sig.
Detta fenomen uppstår alltid när man går mellan kontinuerlig och diskret tid.

Bild~\ssaref{fig:BildII1-38} visar hur fyra olika signaler, DC, sinus med
\qty{3,6}{\kilo\hertz}, \qty{12,4}{\kilo\hertz} och \qty{38}{\kilo\hertz}, samplas
med samplingstakten 40\,kS/s.
Fallet med DC är uppenbart enkelt, alla punkterna hamnar på samma spänning.
Vid en lågfrekvent sinus, som fallet är med \qty{3,6}{\kilo\hertz} här, får man
punkter spridda över kurvan och de påminner om den ursprungliga sinusen, än mer
om man knyter samman punkterna, vilket antivikningsfiltret i praktiken gör.
En frekvens som är nära nyquistfrekvensen, såsom \qty{12,4}{\kilo\hertz} in i
40\,kS/s och dess \qty{20}{\kilo\hertz} nyquistfrekvens, så är samplingspunkterna
nästa helt alternerande mellan högsta och lägsta läge.
I detta fall är det svårt att se den bakomliggande sinussignalen för ett otränat
öga, men den kan fortfarande rekonstrueras med ett antialiasingfiltret.
Ett ännu svårare fall är \qty{38}{\kilo\hertz}, där punkterna visar en sinus med
\qty{2}{\kilo\hertz}, då frekvensen vikt sig ned runt nyquistfrekvensen, och
eftersom infrekvensen är \qty{18}{\kilo\hertz} över nyquistfrekvensen hamnar den
därför \qty{18}{\kilo\hertz} under nyquistfrekvensen, det vill säga på
\qty{2}{\kilo\hertz} i det här fallet.
Denna vikning är det man försöker undvika med antivikningsfiltret, eftersom
toner kan vika sig ned och bli störningar.
Denna vikning sker både vid själva samplingen och även omvänt när man lägger ut
en signal analogt igen. Därför krävs filtrering i bägge riktningarna.

Vid sampling kan alltså högre frekvenser vika ned sig i spektrumet.
Detta är oftast oönskat, varvid man har ett filter före ingången som
undertrycker oönskade signaler.
För exempelvis talsignaler använder man ett lågpassfilter för att undertrycka de
oönskade signalerna högre upp.
Detta filter kan istället användas för ett visst frekvensband för att
konvertera ned detta band i processen, något som är väldigt populärt i
SDR-sammanhang.
I bägge dessa fall är filtret ett \emph{antivikningsfilter} (eng.
\emph{anti-aliasing filter}).

Omvänt, när man ska konvertera från tidsdiskret till tidskontinuerlig
signal så viker sig signalen uppåt i frekvens, och för att undertrycka dessa
oönskade frekvenser används på samma sätt ett antivikningsfilter.
På samma sätt som förut kan man antingen få de låga frekvenserna som för tal
med ett lågpassfilter eller högre upp i ett band med ett lämpligt
bandpassfilter.

Antivikningsfilter kan många gånger vara relativt branta, för de måste
undertrycka andra delar av spektrumet så att dessa inte blir en störning.

Vid varje fall när man använder en annan frekvens än den lägsta upp till
nyquistfrekvensen får man vara omsorgsfull för att se till att man inte viker
det tänkta bandet.
Ofta kombinerar man därför med en separat mixer för att flytta bandet på ett
behändigt sätt, men det förekommer också att man väljer samplingstakten för att
inte vika bandet.

\subsection{Fouriertransform och FFT}
\harecsection{\harec{a}{3.8.2}{3.8.2}}
\index{Fouriertransform (FT)}
\index{Fourier!DFT}
\index{Fourier!FFT}
\index{diskret fouriertransform}
\index{Discrete Fourier Transform (DFT)}
\index{DFT}
\index{FFT}
\index{Fast Fourier Transform (FFT)}

En specifik form av processing som blivit tillgänglig är fouriertransform,
det vill säga förmågan att omvandla från signalstyrka över tid till
signalstyrka över frekvens.
Eftersom processingen sker i diskret tid, det vill säga värden med en viss tid
emellan, så som ofrånkomligt med samplade värden, så är det ett specialfall av
fouriertransform, som därför heter \emph{diskret fouriertransform} (eng.
\emph{Discrete Fourier Transform, DFT}).

DFT kan göras på alla möjliga längder av sekvenser, men är beräkningstungt
om man vill ha alla möjliga frekvenser.
För att reducera beräkningsmängden kan man givetvis beräkna DFT bara för ett
fåtal frekvenser, men när det inte är applicerbart behöver man agera lite
smartare.
Så som DFT är formulerat, så ger matematiken flera genvägar, som gör att man
på flera olika sätt kan slå samman beräkningarna och göra delberäkningar som
kan användas av flera andra steg, och på så sätt minska beräkningsbördan.
Detta kan sedan göras hierarkiskt, så att en rekursiv form kan göras.
Det finns flera metoder att göra detta på, men de sammanfattas med som en snabb
DFT, det vill säga \emph{Fast Fourier Transform (FFT)}, som även den är diskret.
En nackdel med FFT är man ofta hamnar på jämna tvåpotenser i antalet sampel,
till exempel 512, 1024, 2048, 4096 sampel och frekvenser.
Man har därmed offrat lite av DFT:ns generalitet.

Det finns mer avancerade formuleringar av FFT som utnyttjar ett eller annat
trick för att jämna ut till fler storlekar, genom att inte bara göra
kombination om 2 sampel, utan även 3, 5 och så vidare, som sedan kan kombineras
till flera storlekar.
Ett annat trick är att helt enkelt fylla på med bara nollor efter, och köra
med en för stor FFT.

Oavsett hur fourieranalysen görs, medger den att man fort kan få upp ett
spektrum.
Detta används nu mer allt oftare för att få en spektrumplot och genom att
lägga flera av dessa efter varandra kan man få de nu mer allt vanligare
spektrumhistogrammen även kända som vattenfallsplottar då de påminner om ett
vattenfall med sina vertikala streck.

\subsection{ADC/DAC}
\harecsection{\harec{a}{1.10.5}{1.10.5}}
\index{ADC}
\index{DAC}
\label{ADC-DAC}

För att hantera dessa delar använder man analog-till-digital-omvandlare
(eng. \emph{Analog-Digital Conversion, ADC}) samt digital-till-analog-omvandlare 
(eng. \emph{Digital-Analog Conversion, DAC}).
En ADC tar hand om sampling, kvantisering och PCM-kodning medan en DAC
omvandlar PCM-koden till analog spänning.
Ofta behöver man komplettera med analoga filter, men moderna sigma-delta-omvandlare 
har kraftigt reducerat kraven.

ADC och DAC köper man idag som färdiga integrerade kretsar, inte sällan med
flera kanaler och det finns även de som har bägge integrerade i samma krets.
Utvecklingen har gjort att man idag kan köpa 24-bitars 48\,kS/s ADC och DAC med
dynamiskt område bättre än \qty{100}{\decibel} för väldigt låg kostnad.


\subsection{Direct Digital Synthesis (DDS)}
\harecsection{\harec{a}{3.8.3}{3.8.3}}
\index{Direct Digital Synthesis (DDS)}
\index{DDS}
\index{fasackumulator}
\index{phase accumulator (PA)}
\index{PA}
\index{nyquistfrekvens}

En term som kommit starkt på senare år är \emph{Direct Digital Synthesis (DDS)}.
Detta syftar på att man kan istället för som med en PLL indirekt styra en
oscillator direkt syntetisera en vågform, och man kan göra det med väldigt
hög upplösning och ändra den väldigt fort.
Medan det kan göras på många sätt, så är den dominerande principen den att
man gör en oscillator med en så kallad \emph{fasackumulator} (eng. \emph{phase
accumulator, PA}).
En fasackumulator är inget annat än ett adderingssteg följt av en delay-steg.
Det är ett extremfall av ett IIR filter, med enbart en pol, som integrerar,
det vill säga ackumulerande effekt.
Värdet ut från denna representerar oscillatorns fas, där av phase accumulator.
Frekvensen styrs helt enkelt med ett värde som anger hur mycket fasen ska
ökas för varje sampel.
Frekvensen blir därför helt linjär, så när som på steg-upplösningen, och kan
varieras fort och fritt.
Upplösningen avgörs därför av hur många bitar bred som hela ackumulatorn har.
Högsta frekvensen blir \emph{Nyquistfrekvensen}, det vill säga halva
samplingsfrekvensen och lägsta blir den som minst signifikanta biten ger.

Den utgående fasen ur själva fasackumulatorn vågformas sedan om till sinus,
cosinus eller vad man nu önskar.
Det går även att använda en uppslagstabell för att kunna syntetisera godtyckliga
vågformer.

Idag finns det färdiga kretsar som ger väldigt stort frekvensområde med 32, 48,
eller fler bitars upplösning.
Inte helt sällan används DDS i kombination med mer klassiska PLL lösningar
för att få bra egenskaper.

DDS har skapat en enorm frihet i hur radioapparater kan designas, och det har
bidragit enormt till både prestanda och miniatyrisering.
