<!DOCTYPE html> 
<html lang='sv' xmlns:epub='http://www.idpf.org/2007/ops' xmlns='http://www.w3.org/1999/xhtml'> 
<head><title>13 Elsakerhet</title> 
<meta charset='UTF-8' /> 
<meta content='TeX4ht (http://www.cse.ohio-state.edu/~gurari/TeX4ht/)' name='generator' /> 
<link href='koncept.css' rel='stylesheet' type='text/css' /> 
</head><body>
   <!-- l. 1 --><div class='crosslinks'><p class='noindent'></p></div>
   <h2 class='chapterHead'><span class='titlemark'>Kapitel 13</span><br /><a id='x17-80600013'></a>Elsäkerhet</h2>
<p><a id='dx17-806001'></a>
</p><p class='noindent'>Människokroppen är ett komplicerat elektrokemiskt
system, som främst kontrolleras av hjärnan. Musklerna
styrs av svaga elektriska strömimpulser genom
nervsystemet. Främmande strömmar genom kroppen
kan störa kroppsfunktioner och kan i olyckliga fall göra
stor skada. Styrkan och frekvensen på strömmarna
avgör skadans art och omfattning.
   </p> 

   <h3 class='sectionHead'><span class='titlemark'>13.1   </span> <a id='x17-80700013.1'></a>Människokroppen</h3>
                                      <p class='noindent'><span class='ec-lmr-7'>HAREC
                                       a.10.1</span>
   </p> 

   <h4 class='subsectionHead'><span class='titlemark'>13.1.1   </span> <a id='x17-80800013.1.1'></a>Elektrisk chock</h4>
<p class='noindent'><span class='paragraphHead'><a id='x17-809000'></a><span class='ec-lmb-10'>Elektrisk chock kan döda av flera orsaker.</span></span>
   En orsak är att hjärtrytmen störs. Hjärtkammarflimmer
och hjärtstillestånd kan lätt uppstå. Flimmer innebär att
hjärtat arbetar okontrollerat och med kraftigt nedsatt
eller helt upphävd pumpfunktion. Hjärtstillestånd
inträffar lätt av hög spänning. Av otillräcklig blodtillförsel
blir det syrebrist i hjärncellerna, som då skadas
snabbt. Medvetslöshet inträder redan efter ett fåtal
sekunder.
</p> 
<p class='indent'>   En annan orsak är andningsstillestånd genom att
andningscentrum blockeras. Det kan hända när
strömmen från en högspänningskondensator går genom
kroppen.
</p> 
<p class='noindent'>
   </p> 

   <h4 class='subsectionHead'><span class='titlemark'>13.1.2   </span> <a id='x17-81000013.1.2'></a>Hjärt- och lungräddning, HLR</h4>
<p><a id='dx17-810001'></a>
<a id='dx17-810002'></a>
</p><p class='noindent'>Vid hjärtstillestånd, hjärtkammarflimmer eller
andningsstillestånd ska hjärt- och lungräddning
påbörjas omedelbart då obotliga hjärnskador av
syrebrist kan uppstå inom några få minuter. Finns en
hjärtstartare, AED, i närheten bör den användas så
skyndsamt som möjligt.
</p> 
<p class='indent'>   <span class='ec-lmb-10'>Glöm inte att ringa efter hjälp! Ring 112!</span>
</p> 
<p class='indent'>   Broschyren <span class='ec-lmri-10'>Vägledning vid elolycka </span>kan laddas ner
från Elsäkerhetsverkets webbplats <span class='cite'>[<a href='konceptli4.xhtml#Xbroschyr-elolycka'>14</a>]</span>.
</p> 
<p class='indent'>   Vårdguiden 1177 &lt; <a href='https://www.1177.se'><span class='ec-lmtt-10'>www.1177.se</span></a>&gt; har instruktioner
för hjärt- och lungräddning (HLR).
</p> 
<p class='indent'>   Svenska rådet för Hjärt- och Lungräddning <br class='newline' />&lt; <a href='https://www.hlr.nu'><span class='ec-lmtt-10'>www.hlr.nu</span></a>&gt; har beskrivningar och instruktionsfilmer
för hjärt- och lungräddning.
                                                  </p> 
<p class='noindent'>
        </p> 

        <h4 class='subsectionHead'><span class='titlemark'>13.1.3   </span> <a id='x17-81100013.1.3'></a>Resistansen genom människokroppen</h4>
    <p class='noindent'>Vid kontakt med ett strömförande föremål kommer
    kroppen att bli en del av strömkretsen. Det flyter då en
    främmande ström genom kroppen.
    </p> 
<p class='indent'>     Strömstyrkan följer Ohms lag och beror av
    strömkällans spänning och inre resistans samt av
    övergångsresistansen i huden och kroppens inre
    resistans. 
</p> 
<p class='indent'>     Övergångsresistansen minskar med fuktigare hud
samt med större kontaktyta och större kontakttryck.
Beröringsspänningen inverkar också. Vid spänningar
över cirka <span class='rm-lmr-10'>75 V </span>minskar övergångsresistansen med
ökande spänning. Vid allvarliga brännskador minskar
övergångsresistansen särskilt mycket. Den totala
resistansen genom kroppen blir då nära lika med dess
inre resistans – ungefär <span class='rm-lmr-10'>500 Ω</span>.
     </p> 

<div class='center'>
<p class='indent'>
</p> 
<div class='minipage'><p class='indent'><img alt='!
' src='koncept1349x.svg' />         </p> 
</div> <div class='minipage'>Experimentera inte med detta! Det
kan vara livsfarligt.                      </div></div>
<p class='noindent'>
     </p> 

     <h4 class='subsectionHead'><span class='titlemark'>13.1.4   </span> <a id='x17-81200013.1.4'></a>Strömmens inverkan på människan</h4>
<p class='noindent'>Sjukvården skiljer på verkan av strömstöt, strömgenomgång
och ljusbåge.
</p> 
<p class='indent'>     En strömstöt kan tyckas ofarlig men kan leda till
okontrollerade rörelser, fallskada eller beröring av andra
spänningsförande föremål.
</p> 
<p class='indent'>     Vid en strömgenomgång utjämnas en elektrisk
potentialskillnad genom kroppen vilket utöver
hjärtstillestånd, hjärtkammarflimmer, och andningsstillestånd
kan leda till blodpropp, muskelskador, njurskador eller
inre brännskador.
</p> 
<p class='indent'>     Vid en ljusbågsolycka ökar risken för kraftiga
brännskador på grund av den höga temperaturen i
ljusbågen. En ljusbåge kan även orsaka skador på
ögonen på grund av bländning eller den stora mängden
UV-ljus.
                                                                                            
                                                                                            
</p> 
<p class='noindent'></p> 
<div class='minipage'><img alt='!
' src='koncept1350x.svg' />        </div> <div class='minipage'>Personer som drabbats av olycka med
        <ul class='itemize1'>
        <li class='itemize'>högspänning
        </li>
        <li class='itemize'>lågspänning                   med
        strömgenomgång genom bålen
        </li>
        <li class='itemize'>som    är    omtöcknade    eller
        medvetslösa efter strömolycka
        </li>
        <li class='itemize'>som     har     drabbats     av
        brännskada
        </li>
        <li class='itemize'>som visar tecken på nervskada
        till exempel förlamning</li></ul>
<p class='noindent'><span class='ec-lmb-10'>ska omedelbart till sjukhus för akut
behandling.</span>                                 </p> 
</div>
<p class='indent'>   Häftiga muskelkramper och/eller brännskador
kan uppkomma av starka strömmar. Muskelkramp
kan förekomma redan vid strömmar under <span class='rm-lmr-10'>10 mA</span>.
För vuxna, friska människor är det direkt farligt
när strömmen överstiger detta värde. För unga
eller sjuka kan strömmar under <span class='rm-lmr-10'>10 mA</span> vara direkt
farliga.
</p> 
<p class='indent'>   Strömstyrkan påverkar kroppen olika från fall till
fall och det är osäkert vilken strömstyrka som är farlig.
Det finns både de som överlevt höga strömmar och de
som inte har klarat någon milliampere. Strömmar som
går genom hjärta eller hjärna är särskilt farliga. När
man arbetar med elektriska apparater under spänning,
bör man för säkerhets skull hålla den ena handen i
fickan!
</p> 
<p class='noindent'>
   </p> 

   <h4 class='subsectionHead'><span class='titlemark'>13.1.5   </span> <a id='x17-81300013.1.5'></a>Påverkan av elektromagnetiska fält</h4>
<p class='noindent'>Undersökningar har visat att vistelse i starka
elektromagnetiska fält kan kan påverka människan.
Personer som har varit utsatta för kraftig exponering av
fält har bland annat klagat över svettningar och
huvudvärk. Det forskas omkring dessa fenomen.
</p> 
<p class='indent'>   Elektromagnetiska fält kan förorsaka fel i
elektronikutrustningar. Halvledare är särskilt känsliga
för kraftfält. Det är möjligt att känsliga instrument,
hjärtstimulatorer (pacemaker) etc. kan påverkas av
högfrekventa elektromagnetiska fält från radiosändare.
När du använder en sändare, mobiltelefon etc. och
någon får svårigheter med hjärta eller andning så ska
du omedelbart stänga av din apparat helt! Med tiden     utvecklas störningsokänsligare elektronik, men säker
    mot störningar kan man aldrig vara. Se vidare i
    kapitel <a href='konceptch12.xhtml#x16-78600012'>12<!-- tex4ht:ref: EMF  --></a>.
    </p> 
<p class='noindent'>
        </p> 

        <h4 class='subsectionHead'><span class='titlemark'>13.1.6   </span> <a id='x17-81400013.1.6'></a>Normer för fältstyrkor</h4>
    <p class='noindent'>Det finns flera olika normer och rekommendationer för
    elektromagnetiska fältstyrkor. Några av dessa normer
    har till exempel syftet att olika slags apparater
    ska kunna samexistera och därför fungera utan att
    påverkas av elektromagnetiska fält eller stråla ut
    elektromagnetiska fält överstigande givna gränsvärden
    (EMC).
    </p> 
<p class='indent'>     Andra normer och råd har till syftet att skydda
    arbetstagare eller individer ur allmänheten från akuta
    biologiska effekter när de exponeras för elektromagnetiska
    fält.
    </p> 
<p class='indent'>     Strålsäkerhetsmyndigheten har genom utgivandet av
    SSMFS 2008:18 publicerat allmänna råd om begränsning
    av allmänhetens exponering för elektromagnetiska fält.
    Dessa råd bygger på rekommendationer från Europeiska
    unionens råd. Se vidare i kapitel <a href='konceptch12.xhtml#x16-78600012'>12<!-- tex4ht:ref: EMF  --></a>.
        </p> 

        <h3 class='sectionHead'><span class='titlemark'>13.2   </span> <a id='x17-81500013.2'></a>Allmänna elnätet</h3>
                                                                <p class='noindent'><span class='ec-lmr-7'>HAREC
                                                                                  a.10.2</span>
     <a id='dx17-815001'></a>
     </p> 
<p class='indent'>      Elektrisk energi levereras till förbrukarna över
    transformatorstationer där högspänning först transformeras
    till lågspänning. Från transformatorstationerna förgrenas
    lågspänningsnätet till serviceskåp ute i kvarter och
    byar.
    </p> 
<p class='indent'>     I Sverige är fördelningstransformatorns
    sekundärlindningar oftast sammankopplade till ett Y
    (s.k. Y- eller stjärnkoppling) där mittpunkten är
    jordad.
    </p> 
<p class='indent'>     De i Sverige vanligast förekommande 3-fas
    lågspänningsnäten har huvudspänningen <span class='rm-lmr-10'>400 V </span>och
    fasspänningen <span class='rm-lmr-10'>230 V</span>. Spänningen mellan fasledarna kallas
    för huvudspänning och spänningen mellan respektive
    fasledare och nolledaren kallas för fasspänning.
    </p> 
<p class='indent'>     Bruksföremålen i huset ansluts oftast 1-fasigt, det
    vill säga mellan någon av fasledarna och nolledaren.
    Någorlunda lika belastning mellan faserna är önskvärd.
    Mer effektkrävande apparater som el-pannor och
    spisar ansluts därför till alla tre faserna (3-fasigt).
    Amatörradioutrustningar ansluts oftast 1-fasigt.
    </p> 
<p class='indent'>     Nybyggnad, förändring eller reparation av
    starkströmsanläggning, fast anslutning av elektrisk
    utrustning till en starkströmsanläggning eller att
    koppla loss fast ansluten elektrisk utrustning från en
    starkströmsanläggning, klassas som elinstallationsarbete
    och får endast utföras av person som har auktorisation
    som elinstallatör eller av yrkesverksam som omfattas av
    ett elinstallationsföretags egenkontroll.
                                                                                            
                                                                                            
</p> 
<p class='indent'>   Om du har <span class='ec-lmri-10'>erforderlig kunskap </span>om elsäkerhet får
du
   </p> 

     <ul class='itemize1'>
     <li class='itemize'>byta ut en elkopplare (strömbrytare) för högst
     <span class='rm-lmr-10'>16 A 400 V</span>
     </li>
     <li class='itemize'>byta          ut          ett          anslutningsdon
     (vägguttag, lamputtag, stickpropp, skarvuttag
     eller liknande) för högst <span class='rm-lmr-10'>16 A 400 V</span>
     </li>
     <li class='itemize'>byta ut en ljusarmatur i torrt, icke brandfarligt
     utrymme i bostäder
     </li>
     <li class='itemize'>utföra,                   ändra                   eller
     reparera en starkströmsanläggning som ingår
     i  en  skyddsklenspänningskrets  med  nominell
     spänning om högst <span class='rm-lmr-10'>50 V </span>med effekt om högst
     <span class='rm-lmr-10'>200 VA</span>  och  ström  begränsad  av  säkring  på
     högst <span class='rm-lmr-10'>10 A</span>
     </li>
     <li class='itemize'>byta säkring
     </li>
     <li class='itemize'>byta ljuskälla (lampa, lysrör eller liknande)
     </li>
     <li class='itemize'>reparera apparater
     </li>
     <li class='itemize'>reparera   och   tillverka   apparatkablar   och
     skarvsladdar.</li></ul>
<div class='center'>
<p class='indent'>
</p> 
<div class='minipage'><p class='indent'><img alt='!
' src='koncept1351x.svg' />        </p> 
</div> <div class='minipage'><span class='ec-lmb-10'>Kom                ihåg,                att
auktoriserad  installatör  ska  anlitas
för arbete i fasta installationer.</span>      </div></div>
   <h4 class='subsectionHead'><span class='titlemark'>13.2.1   </span> <a id='x17-81600013.2.1'></a>Hembyggd elektronik</h4>
<p><a id='dx17-816001'></a>
<a id='dx17-816002'></a>
</p><p class='noindent'>När en elektrisk eller elektronisk apparat konstrueras
eller byggs finns det ett antal punkter som ska          uppmärksammas för att apparaten ska vara säker att
    använda oavsett hur den är avsedd att strömförsörjas.
    Som stöd för hur en apparat kunde byggas för att
    uppfylla kraven gav dåvarande SEMKO ut <span class='ec-lmri-10'>Praktiska
    råd för självbyggaren</span>. Nedanstående punkter bygger på
    dessa praktiska råd:
        </p> 

           <ul class='itemize1'>
           <li class='itemize'>Höljet ska vara anpassat till apparaten och inte
           vara öppningsbart utan verktyg.
           </li>
           <li class='itemize'>Höljet   ska   vara   försett   med   nödvändiga
           ventilationshål  för  att  undvika  överhettning.
           Observera att spänningsförande delar inte får
           vara nåbara genom ventilationshålen.
           </li>
           <li class='itemize'>Höljet  får  inte  bli  så  varmt  att  skada  kan
           uppstå på människa eller egendom.
           </li>
           <li class='itemize'>Är  höljet  eller  chassiet  till  en  elnätsansluten
           apparat av ledande material och apparaten inte
           har förstärkt isolering så ska <span class='ec-lmri-10'>utsatta </span>delar som
           riskerar att spänningssättas vid fel anslutas till
           skyddsjord.
           </li>
           <li class='itemize'>Kabeln för nätanslutning ska vara försedd med
           en för ändamålet lämplig dragavlastning som
           även  skyddar  kabeln  mot  nötning  när  den
           passerar höljet.
           </li>
           <li class='itemize'>Komponenter
           i  apparaten  ska  vara  dimensionerade  och
           godkända för den effekt de utvecklar och för
           den spänning och strömstyrka de ansluts till.
           <span class='ec-lmri-10'>Not: Ett tips är att ha god marginal vad gäller
           värmetålighet  då  det  ger  ökad  livslängd  och
           större säkerhetsmarginaler.</span>
           </li>
           <li class='itemize'>Apparaten     ska     vara     försedd     med
           korrekt dimensionerad säkring som skydd mot
           kortslutning och överbelastning.
           </li>
           <li class='itemize'>Elnätsansluten apparat ska vara försedd med
           2-polig nätströmbrytare.
                                                                                            
                                                                                            
     </li>
     <li class='itemize'>Spänningsförande delar i apparaten ska vara
     försedda med beröringsskydd som skyddar mot
     oavsiktlig beröring.
     </li>
     <li class='itemize'>Komponenter  i  apparaten  ska  monteras  fast
     och placeras på lämpliga inbördes avstånd så
     att risken för störningar, överslag, kortslutning
     eller överhettning minimeras.
     </li>
     <li class='itemize'>Kablar   och   ledningar   för   starkström   ska
     skyddas mot varma komponenter, nötning och
     skarpa kanter samt förläggas separerade från
     ledningar för klenspänning och signaler.</li></ul>
<div class='center'>
<p class='indent'>
</p> 
<div class='minipage'><p class='indent'><img alt='!
' src='koncept1352x.svg' />        </p> 
</div> <div class='minipage'><span class='ec-lmb-10'>Sträva  efter  att  alltid  ansluta  din
apparat via vägguttag skyddade av
jordfelsbrytare.</span>                           </div></div>
<p class='indent'>   När det gäller hembyggda radiosändare gäller
även radioutrustningslagen. Läs mer om hembyggd
radiosändare i avsnitt <a href='konceptch11.xhtml#x15-75900011.1.3'>11.1.3<!-- tex4ht:ref: hembyggd radiosandare  --></a>.
</p> 
<p class='noindent'>
   </p> 

   <h4 class='subsectionHead'><span class='titlemark'>13.2.2   </span> <a id='x17-81700013.2.2'></a>Strömbrytare</h4>
<p class='noindent'>Kraftförsörjningen av radiostationens apparater bör
ske över en gemensam huvudströmbrytare, som
lätt kan nås. En indikatorlampa får gärna markera
att den brytaren är tillslagen och att stationen är
under spänning. Informera familjen och övriga i din
omgivning om hur den brytaren fungerar. Det är en
säkerhetsåtgärd om något skulle hända.
</p> 
<p class='indent'>   Apparaternas nätströmbrytare ska vara utförda för
den aktuella arbetsspänningen och ha ett godkänt
utförande.
     </p> 
<dl class='description'><dt class='description'>
<span class='ec-lmb-10'>Vid 1-fassystem</span> </dt><dd class='description'>
     <p class='indent'>ska   nätströmbrytaren   i   apparaterna   vara
     2-polig och bryta fas- och N-ledare, men aldrig
     PE-ledaren.
     </p> 
</dd><dt class='description'>
<span class='ec-lmb-10'>Vid 3-fassystem</span> </dt><dd class='description'>
     <p class='indent'>ska nätströmbrytaren vara 3-polig och bryta
     fasledarna, men aldrig N-ledare och PE-ledare.</p> 
</dd></dl>
                                                  <div class='center'>
    <p class='indent'>
    </p> 
<div class='minipage'><p class='indent'><img alt='!
' src='koncept1353x.svg' />         </p> 
</div> <div class='minipage'><span class='ec-lmb-10'>Kom                ihåg,                att
auktoriserad  installatör  ska  anlitas
för arbete i fasta installationer.</span>      </div></div>
    <p class='noindent'>
        </p> 

        <h4 class='subsectionHead'><span class='titlemark'>13.2.3   </span> <a id='x17-81800013.2.3'></a>Liten terminologi vid elinstallationer</h4>
           <dl class='description'><dt class='description'>
    <span class='ec-lmb-10'>Gruppcentral</span>  </dt><dd class='description'>
           <p class='indent'>Den säkringscentral som följer efter elmätaren,
           till exempel i villor och lägenheter.
           </p> 
</dd><dt class='description'>
    <span class='ec-lmb-10'>Gruppledningar</span>  </dt><dd class='description'>
           <p class='indent'>Ledningar efter en gruppcentral, dvs. ledningar
           till belysning, el-spisar, uttag med mera.
           </p> 
</dd><dt class='description'>
    <span class='ec-lmb-10'>Fasledare</span>  </dt><dd class='description'>
           <p class='indent'>En ledare som för fasspänning.
           </p> 
</dd><dt class='description'>
    <span class='ec-lmb-10'>Nolledare (N-ledare)</span>  </dt><dd class='description'>
           <p class='indent'>En  ledare  som  är  ansluten  till  elnätets  så
           kallade nollpunkt (nollskena) och som normalt
           inte ska föra spänning till jord.
           </p> 
</dd><dt class='description'>
    <span class='ec-lmb-10'>Skyddsledare (PE-ledare)</span>  </dt><dd class='description'>
           <p class='indent'>De ledare i kablar och sladdar, som är speciellt
           avsedda för skyddsjordning.
           </p> 
</dd><dt class='description'>
    <span class='ec-lmb-10'>Bruksföremål</span>  </dt><dd class='description'>
           <p class='indent'>Ett i princip flyttbart elanslutet föremål, till
           exempel handverktyg och radioapparater.
           </p> 
</dd><dt class='description'>
    <span class='ec-lmb-10'>Förstärkt isolering</span>  </dt><dd class='description'>
           <p class='indent'>Vissa bruksföremål tillverkas med en så god
           isolering  att  de  inte  behöver  skyddsjordas.
           Så  isolerade  får  anslutningsledningen  förses
           med  en  speciell  stickpropp,  som  passar  i
           vägguttag,   såväl   med   som   utan   jorddon.
           Sådana bruksföremål är märkta med Fi-märket
           bild <a href='#x17-818001r1'>13.1<!-- tex4ht:ref: fig:Fi-mark  --></a>  och  får  inte  ändras  så  att  de  kan
           skyddsjordas.</p> 
</dd></dl>
        <figure class='figure'> 

                                                                                            
                                                                                            
                                              
                                                                                            
                                                                                            
<p class='indent'> <img alt='PIC' height='48' src='images/cropped_pdfs/Fi-mark-.png' width='48' /> <a id='x17-818001r1'></a>
</p> 
<figcaption class='caption'><span class='id'> 
<span class='SourceSansPro-Bold-tlf-t1-'>Bild 13.1: </span></span><span class='content'><span class='SourceSansPro-Regular-tlf-t1-'>Dubbel isolering, Fi-märke</span>              </span></figcaption><!-- tex4ht:label?: x17-818001r1  -->
                                              
                                                                                            
                                                                                            
   </figure>
<p class='indent'>   Bild <a href='#x17-818001r1'>13.1<!-- tex4ht:ref: fig:Fi-mark  --></a> visar Fi-märket, symbolen som finns på all
elektrisk utrustning som har dubbel isolering.
   </p> 

   <h4 class='subsectionHead'><span class='titlemark'>13.2.4   </span> <a id='x17-81900013.2.4'></a>Färgkoder för fas, noll- och skyddsledare</h4>
<p class='noindent'>Isoleringsmaterialet omkring gruppledarna i fasta
elinstallationer har färger som fyller en viktig funktion.
Tyvärr har användningen av dessa färger ändrats flera
gånger under årens lopp, vilket skapar risker för
förväxling. Ledarnas färger och funktion får aldrig
förväxlas då det kan medföra fara för allvarlig skada
genom brand, elchock eller ljusbåge.
</p> 
<p class='indent'>   Fasledaren har numera brun färg vid nyinstallation,
men har tidigare varit både svart, grå, vit eller
röd. N-ledaren (nollan) har numera blå färg vid
nyinstallation, men har tidigare varit både svart och vit.
Skyddsledaren (PE-ledare) med gul/grön längsgående
randig färgmärkning är alltid en skyddsjordledare
och får endast användas för det ändamålet. I äldre
installationer kan emellertid skyddsledarens isolering
vara till exempel röd.
</p> 
<p class='indent'>   Det är till fas och N-ledarna i vägguttagen, som man
kopplar apparaterna för att få ström. Helst ska uttagen
vara i skyddsjordat utförande det vill säga med
ett jordningsbleck. Detta bleck är anslutet till den
gul/gröna ledaren för skyddsjord.
</p> 
<p class='noindent'>
   </p> 

   <h4 class='subsectionHead'><span class='titlemark'>13.2.5   </span> <a id='x17-82000013.2.5'></a>Uttag och stickproppar med jorddon</h4>
<p class='noindent'>Jorddonet ger förbindelse med elsystemets skyddsjord
(PE). Det är tidigare rummets utförande som avgjorde
om vägg- och lamputtagen skulle ha uttag med
jorddon. Kök och tvättstugor med ledande plåtbänkar,
vattenkranar och så vidare anses som riskfyllda rum och
måste ha uttag med jorddon. Samma gäller källare och
liknande andra rum med ledande golv, väggar och
inredningar. Bostadsrum var klassade som inte särskilt
riskfyllda och har därför tidigare inte försetts med
lamp- och vägguttag med jorddon.
</p> 
<p class='indent'>   Vid nybyggnation är emellertid numera alla uttag av
skyddsjordat utförande! Det rekommenderas att
installera skyddsjordade vägguttag för radiostationen.
Observera då, att alla uttag i det rummet ska vara
skyddsjordade!
</p> 
<p class='noindent'>
   </p> 

   <h4 class='subsectionHead'><span class='titlemark'>13.2.6   </span> <a id='x17-82100013.2.6'></a>Skyddsjordning</h4>
<p class='noindent'>Att jorda är det vanliga uttrycket för att ansluta ett
föremål till skyddsjord. Men uttrycket används även lite
slarvigt i andra fall utan att syfta på skyddsjordning av
elsäkerhetsskäl.
</p> 
<p class='indent'>   Metallhöljen på elektrisk utrustning kan av
olika anledningar bli spänningsförande och är då
en elsäkerhetsrisk. För att minska risken för farlig        spänningssättning av metallhöljet ansluts höljet till
    skyddsjord.
        </p> 

    <div class='center'>
    <p class='indent'>
    </p> 
<div class='minipage'><p class='indent'><img alt='!
' src='koncept1354x.svg' />         </p> 
</div> <div class='minipage'>Om det blir isolationsfel mellan en
strömförande del och höljet kommer
säkringen att bryta strömtillförseln
och   risken   för   skada   minskar.
<span class='ec-lmb-10'>PE-ledaren får därför aldrig brytas!</span></div></div>
    <p class='noindent'><span class='ec-lmri-10'>För skyddsjordning finns särskilda föreskrifter. Kontakta
    därför en auktoriserad elinstallatör.</span>
    </p> 
<p class='noindent'>
        </p> 

        <h4 class='subsectionHead'><span class='titlemark'>13.2.7   </span> <a id='x17-82200013.2.7'></a>Jordfelsbrytare</h4>
    <p><a id='dx17-822001'></a>
    </p><p class='noindent'>Jordfelsbrytare är en automatisk strömbrytare som
    snabbt bryter strömmen då strömmen till och från en
    apparat är olika. Detta kan inträffa vid ett jordfel eller
    vid överledning i en skyddsjordad apparat eller i andra
    fall när inkommande ström och utgående ström genom
    jordfelsbrytaren inte är lika stora. Jordfelsbrytaren kan
    skydda dig
        </p> 

           <ul class='itemize1'>
           <li class='itemize'>vid isolations- och jordfel
           </li>
           <li class='itemize'>om chassiet på en apparat blir strömförande
           </li>
           <li class='itemize'>om du kommer åt spänningsförande delar och
           jord samtidigt
           </li>
           <li class='itemize'>om vägguttagen saknar skyddsjord
           </li>
           <li class='itemize'>om du använder en apparat på ett felaktigt sätt
           i våtutrymmen
           </li>
           <li class='itemize'>om du installerat en apparat på att felaktigt
           sätt
           </li>
           <li class='itemize'>om apparatens kabel skadats
                                                                                            
                                                                                            
     </li>
     <li class='itemize'>mot och minimera risken för brand.</li></ul>
<p class='indent'>   Jordfelsbrytaren <span class='ec-lmb-10'>skyddar inte </span>för strömmar som går
genom fasledare och neutralledare eller genom fas till
fasledare (3-fas).
</p> 
<p class='indent'>   Jordfelsbrytare får inte ersätta skyddsjordning, men
kan under särskilda förutsättningar komplettera
skyddsjordningen som en extra säkerhetsåtgärd. Vid
nyinstallation av bostäder är det numera krav på att
minst en jordfelsbrytare ska installeras. Beställ gärna
installation av jordfelsbrytare i äldre anläggningar!
</p> 
<p class='noindent'>
   </p> 

   <h4 class='subsectionHead'><span class='titlemark'>13.2.8   </span> <a id='x17-82300013.2.8'></a>Särjordning</h4>
<p><a id='dx17-823001'></a>
</p><p class='noindent'>Särjordning är ett uttryck för att jorda apparater till en
separat jordpunkt, det görs via separat jordlina till
ett jordtag, det vill säga jordplåt eller jordspett.
Särjordning ska ske på rätt sätt eftersom det avsedda
skyddet annars kan bli en fara.
</p> 
<p class='indent'>   <span class='ec-lmri-10'>Om du har planer på särjordning, fråga en
auktoriserad installatör.</span>
</p> 
<p class='noindent'>
   </p> 

   <h4 class='subsectionHead'><span class='titlemark'>13.2.9   </span> <a id='x17-82400013.2.9'></a>Jordning av antennsystem</h4>
<p class='noindent'>I brist på annan jordpunkt är det frestande att ansluta
antennjordledaren till PE-ledarens anslutningsbleck i
vägguttaget eller till ett värmeelement med förhoppning
att på så sätt få ett bättre HF-jordplan för antennen.
Detta är emellertid ett dåligt exempel på särjordning,
som både kan innebära säkerhetsrisker och medföra
störningsproblem.
</p> 
<p class='noindent'>
   </p> 

   <h4 class='subsectionHead'><span class='titlemark'>13.2.10   </span> <a id='x17-82500013.2.10'></a>Snabba och tröga säkringar</h4>
<p><a id='dx17-825001'></a>
</p><p class='noindent'>Det finns snabba och tröga säkringar. Snabba säkringar är
det som normalt används. Tröga säkringar för samma
strömstyrka kan behövas för apparater som har speciellt
hög startström, till exempel stora nättransformatorer
med toroidkärna.
</p> 
<p class='indent'>   Säkringarna ska kunna bryta tillräcklig hög
spänning, annars blir det en kvarstående ljusbåge i
dem vid säkringsbrott. Använd säkringar med rätta
strömvärden och välj en säkring med lite marginal till
belastningsströmmen så att säkringen inte löser ut
under normal drift.
</p> 
<p class='indent'>   Det är förbjudet att laga säkringar då det kan
orsaka brand.
                                                      </p> 

        <h3 class='sectionHead'><span class='titlemark'>13.3   </span> <a id='x17-82600013.3'></a>Faror</h3>
    <p class='noindent'>
        </p> 

        <h4 class='subsectionHead'><span class='titlemark'>13.3.1   </span> <a id='x17-82700013.3.1'></a>Överhettning</h4>
    <p class='noindent'>Elektricitet kan lätt vålla både personskador och
    materiella skador. Det är viktigt att veta hur
    skador kan undvikas. Elektrisk utrustning ska vara
    beröringsskyddad med fullgod kapsling. Samtidigt
    får värmen inne i kapslingen inte bli så hög att
    det innebär brandrisk. Spontana fel kan trots allt
    uppstå.
    </p> 
<p class='indent'>     Isolationsfel medför risk vid beröring och brand kan
    utvecklas snabbt. När utrustning under spänning
    lämnas obevakad, ska det ske med särskild aktsamhet.
    </p> 
<p class='indent'>     Hur elektriska apparater och anläggningar får utföras,
    regleras av lagar och föreskrifter. Elektriska apparater
    ska uppfylla vissa krav för att få marknadsföras
    och användas. Utförande och ursprung ska vara
    dokumenterat på föreskrivet sätt. 
</p> 
<p class='indent'>     Även självbyggda apparater ska uppfylla kraven
på elsäkerhet – det vill säga säkerhet mot elchock
och brand – och byggaren bär ensam ansvaret för
att utförandet och hanterandet av apparaterna är
betryggande.
</p> 
<p class='indent'>     Den som bygger och använder en elektrisk apparat
bör därför ha nödvändiga kunskaper om elsäkerhet.
</p> 
<p class='noindent'>
     </p> 

     <h4 class='subsectionHead'><span class='titlemark'>13.3.2   </span> <a id='x17-82800013.3.2'></a>Höga spänningar</h4>
                                                            <p class='noindent'><span class='ec-lmr-7'>HAREC
                                                                             a.10.3</span>
<a id='dx17-828001'></a>
<a id='dx17-828002'></a>
</p> 
<p class='indent'>      Ingrepp i elektriska apparater under spänning
innebär personfara. Öppna aldrig en apparat om
spänningen är tillslagen. Vid ingrepp till exempel i
sändare, mottagare och kraftförsörjningsaggregat är
det lätt att utsätta sig för höga likspänningar. I
sändare med elektronrör förekommer spänningar i
storleksordningen hundratals till tusentals volt. Så är
det också i bildskärmar.
</p> 
<p class='indent'>     Observera att även apparater som drivs med
batteri eller ackumulatorer kan innehålla kretsar som
omvandlar den låga spänningen till direkt livsfarlig hög
spänning.
     </p> 

     <h4 class='subsectionHead'><span class='titlemark'>13.3.3   </span> <a id='x17-82900013.3.3'></a>Höga strömmar</h4>
<p class='noindent'>Höga strömmar ger häftiga muskelkramper och
brännskador. Man vet att det skiljer mellan skador av
lik- respektive växelström.
                                                                                            
                                                                                            
     </p> 
<dl class='description'><dt class='description'>
<span class='ec-lmb-10'>Lågfrekvent växelström</span> </dt><dd class='description'>
     <p class='indent'>ger upphov till muskelkramper, som kan göra
     det  omöjligt  att  släppa  det  strömförande
     föremålet.
     </p> 
</dd><dt class='description'>
<span class='ec-lmb-10'>Högfrekvent växelström</span> </dt><dd class='description'>
     <p class='indent'>i                                          MHz-området
     värmer upp kroppsvävnaderna, snarare än att
     förorsaka muskel reaktioner.</p> 
</dd></dl>
<p class='indent'>   Likström påverkar kroppen annorlunda än
växelström. Genom det elektriska motståndet i
kroppens vävnader och vätskor utvecklas det värme.
Detta kan leda till brännskador både på huden och
inne i kroppen. Om likströmmen pulserar uppstår
dessutom muskelreaktioner på liknande sätt som vid
växelström.
</p> 
<p class='indent'>   Höga spänningar är alltid farliga. Det är däremot
inte så känt att även låga spänningar kan vara det.
Ackumulatorer och anslutna apparater kan ge ifrån
sig höga strömmar även om spänningen är låg.
Oavsiktliga strömvägar till exempel kortslutning genom
en klocka eller fingerring kan medföra allvarliga
brännskador.
</p> 
<p class='noindent'>
   </p> 

   <h4 class='subsectionHead'><span class='titlemark'>13.3.4   </span> <a id='x17-83000013.3.4'></a>Antenner</h4>
<p class='noindent'>Placera helst antennerna utom räckhåll för obehöriga.
På sändarantenner kan det nämligen uppstå höga
HF-spänningar redan vid låg sändareffekt. HF bränns
vid beröring och en reflexrörelse gör det lätt att
tappa balansen och falla. Sätt gärna upp skyltar på
eller invid antennerna, med varning för högfrekvent
spänning samt uppgift om ägarens namn, adress och
telefonnummer.
</p> 
<p class='indent'>   En obalanserad antenn kan resultera i stor spänning
även på ansluten antennkabel. Att röra antennkabeln
kan därför innebära samma risker som att ta i själva
antennen. T-antennen är en antenn som är konstruerad
för att utnyttja denna obalans då själva antennkabeln
är del av antennens utstrålande delar. För de flesta
andra antenner så ska antennkabeln inte stråla och
därför ska inte beröring innebära fara, men iakttag
försiktighet. Obalans bör åtgärdas, inte enbart av
personsäkerhet utan även för att få en effektiv antenn.
</p> 
<p class='indent'>   Antenner får inte korsa eller placeras nära
högspännings-, lågspännings- eller telefonlinjer.
Det är en olycksrisk om antenner och kraft- eller
teleledningar av någon anledning slår ihop. Det är
också en olycksrisk om antenner faller ner över dessa
ledningar.
</p> 
<p class='indent'>   Endast efter tillstånd från berörd myndighet och eller
linjeägare får man dra ledningar av något slag över väg
eller offentlig plats även antenner. Höga likspänningar
från sändaren får inte komma ut i antennen. Se till att
antennernas matarledningar är kopplade till god
likströmsjord via HF-drosslar eller försedda med         överspänningsavledare. Som extra säkerhetsåtgärd
    bör sändaren anslutas till antennledningen över en
    stor kondensator. Undvik att beröra antenner utan
    att de jordats, särskilt vid vistelse på tak eller i
    träd.
    </p> 
<p class='indent'>     Under åskväder, snöfall, regn eller dimma då
    laddade partiklar är i rörelse, kan antennerna laddas
    upp till höga statiska spänningar. Arbetar man då
    med antennen kan man överraskas av en elektrisk
    stöt. Det är då lätt hänt att tappa taget och falla
    ner.
    </p> 
<p class='noindent'>
        </p> 

        <h4 class='subsectionHead'><span class='titlemark'>13.3.5   </span> <a id='x17-83100013.3.5'></a>Restladdning i kondensatorer</h4>
    <p class='noindent'>Kondensatorer kan behålla en betydande restladdning
    under många timmar sedan kraften brutits.
        </p> 

           <ul class='itemize1'>
           <li class='itemize'>Koppla  urladdningsresistorer  (bleeder)  över
           filterkondensatorer,  så  att  de  laddas  ur  när
           matningen  stängs  av.  Av  säkerhetsskäl  ska
           urladdningsresistorerna tåla fyra gånger så stor
           effekt som de själva förbrukar under drift.
           </li>
           <li class='itemize'>Varning:           När           du           laddar
           ur en kondensator, kortslut den inte! Använd
           en urladdningsresistor som tål den effekt som
           utvecklas vid urladdning!</li></ul>
    <p class='noindent'>
        </p> 

        <h4 class='subsectionHead'><span class='titlemark'>13.3.6   </span> <a id='x17-83200013.3.6'></a>Säkerhetsåtgärder</h4>
    <p><a id='dx17-832001'></a>
    <a id='dx17-832002'></a>
    <a id='dx17-832003'></a>
    <a id='dx17-832004'></a>
    </p><p class='noindent'>Transformator med förstärkt säkerhet:
        </p> 

    <div class='center'>
    <p class='indent'>
    </p> 
<div class='minipage'><p class='indent'><img alt='!
' src='koncept1355x.svg' />         </p> 
</div> <div class='minipage'>Om      du      är      osäker      på
det elsäkerhetsmässiga utförandet på
en apparat, till exempel en gammal
sändare,
använd  då  en  skiljetransformator
(fulltransformator) – helst av klass II
(extraisolerad).                            </div></div>
    <p class='noindent'>Vid reparation ska utrustningen vara spänningslös. Före
    arbetet ska du
    </p> 
<p class='indent'>
                                                                                            
                                                                                            
     </p> 
<dl class='enumerate-enumitem'><dt class='enumerate-enumitem'>
  1. </dt><dd class='enumerate-enumitem'>stänga av utrustningens nätströmbrytare
     </dd><dt class='enumerate-enumitem'>
  2. </dt><dd class='enumerate-enumitem'>dra  ur  stickproppen  ur  vägguttaget  (dubbel
     säkerhet).</dd></dl>
<p class='noindent'>Om trimning eller felsökning måste ske under spänning
ska följande iakttas: </p> 

     <ul class='itemize1'>
     <li class='itemize'>Arbeta inte med anläggningen när du är trött
     eller omotiverad. Då är du minst vaksam mot
     olyckor.
     </li>
     <li class='itemize'>Se till att du inte får ström genom kroppen,
     arbeta  helst  bara  med  ena  handen  och  håll
     den andra borta från den utrustning som du
     arbetar med. Stoppa gärna den fria handen i
     fickan!
     </li>
     <li class='itemize'>Ha  inga  hörtelefoner  på  huvudet.  Använd
     högtalare om du trimmar med hörseln.
     </li>
     <li class='itemize'>Helst  bör  någon  finnas  i  närheten  när  du
     arbetar  i  apparater  under  spänning.  Visa
     var nätströmbrytaren sitter. Se gärna till att
     han/hon kan elolycksfallshjälp.</li></ul>
<p class='noindent'>Vid arbete med ackumulatorbatterier:
   </p> 

     <ul class='itemize1'>
     <li class='itemize'>
     <p class='indent'>Trots                  att                  spänningen
     är låg kan ackumulatorbatterier lämna mycket
     höga strömmar vid kortslutning. Tag därför av
     fingerringar, armbandsur med mera.
     </p> 
<p class='indent'>Använd  isolerade  verktyg  vid  arbete  med
     batteripolskor.
     </p> 
</li>
     <li class='itemize'>Akta                       dig                       för
     elektrolyten i ackumulatorbatterierna – den är
     starkt frätande.
     </li>
     <li class='itemize'>Varning  för  explosionsrisk  av  knallgas  och
     syrastänk i ögonen.
     </li>
     <li class='itemize'>Moderna  litium-polymer  (LiPo)  batterier  är
           oerhört energirika. Dessa kan börja brinna med
           hög  temperatur,  och  bör  behandlas  varsamt
           samt  läggas  i  därför  lämpliga  skyddspåsar.
           Olika  varianter  är  olika  känsliga,  så  det  är
           rekommenderat att läsa på om de alternativ
           som finns och hur bäst hantera dem. Akta för
           överladdning!</li></ul>
    <p class='noindent'>
        </p> 

        <h3 class='sectionHead'><span class='titlemark'>13.4   </span> <a id='x17-83300013.4'></a>Åska</h3>
                                                                <p class='noindent'><span class='ec-lmr-7'>HAREC
                                                                                  a.10.4</span>
     <a id='dx17-833001'></a>
          </p> 

          <h4 class='subsectionHead'><span class='titlemark'>13.4.1   </span> <a id='x17-83400013.4.1'></a>Faror</h4>
    <p class='noindent'>Vid åska utvecklas det mycket starka, elektromagnetiska
    fält, som breder ut sig och alstrar mycket korta
    spänningsstötar i alla metallföremål, till exempel i
    antenner. Stötarna vandrar genom kablarna in i
    apparaterna. Är stötströmmen hög, kommer saker i
    strömvägen att förstöras på något sätt. Förbränning
    och nersmältning är vanligt.
    </p> 
<p class='indent'>     Men om blixturladdningen sker på långt håll, kan
    stötströmmen bli så låg att man någorlunda kan undgå
    skada på apparater och hus.
    </p> 
<p class='indent'>     Om blixturladdningen däremot sker mycket nära
    antennen eller som direkt nedslag, då uppstår definitivt
    stora skador.
    </p> 
<p class='noindent'>
        </p> 

        <h4 class='subsectionHead'><span class='titlemark'>13.4.2   </span> <a id='x17-83500013.4.2'></a>Skydd och jordning</h4>
    <p class='noindent'>Antenner och antennkablar kan man aldrig skydda mot
    blixtnedslag. De är till sin natur en slags åskledare. Det
    man kan försöka att göra är att leda en eventuell
    blixturladdning i ett antennsystem bort från hus
    och människor. Observera, att man inte får ”haka
    på” husets ordinarie åskledare. Då gäller inte
    husförsäkringen.
    </p> 
<p class='indent'>     Antennkabeln, som fungerar som en (för klent
    dimensionerad) åskledare, ska naturligtvis inte i onödan
    dras in i huset utan kortaste vägen utanför huset till en
    avgrening.
    </p> 
<p class='indent'>     Från avgreningen fortsätter dels kabeln in till
    apparaterna genom ett överspänningsskydd och dels en
    jordlina kortaste vägen ner till jordtaget över en
    gniststräcka. Det bästa sättet att skydda apparaterna
    mot åska är fortfarande att koppla bort dem helt från
    antennkabeln och vägguttag.
    </p> 
<p class='indent'>     Om man bor i ett hyreshus är det tyvärr oftast svårt
    att få vidta åtgärder som dem här ovan. Då får man
    nöja sig med att koppla bort antennledningarna från
    apparaterna och lägga dem väl åt sidan – gärna utanför
    husväggen.
                                                                                            
                                                                                            
</p> 
<p class='indent'>   Som permanent, men otillräckligt skydd kan man
förse de olika anslutningsställena med lämpliga
överspänningsskydd.
</p> 
<p class='indent'>   Mer information om hur man kan skydda sin
amatörradiostation mot blixten finns i appendix <a href='konceptap7.xhtml#x27-958000G'>F.4<!-- tex4ht:ref: app:aaskskydd  --></a> <span class='ec-lmri-10'>Att
skydda sin amatörradiostation mot blixten</span>.
                                              
                                                                                            
                                                                                            
   </p> 
<!-- l. 1 --><div class='crosslinks'><p class='noindent'></p></div>
    
</body> 
</html>